---
menu: Patronen
---

[![hackmd-github-sync-badge](https://hackmd.io/gZriDtYKQBqxLVVAtkMtvg/badge)](https://hackmd.io/gZriDtYKQBqxLVVAtkMtvg)

# Richtlijnen voor formulieren: Bereid een formulier voor

## Inventariseer of informatie al beschikbaar is

Inventariseer of informatie al beschikbaar is, bv. in het systeem van de gemeenteof middels DigiD.

## Formuleer de vragen die je wilt stellen

Formuleer eerst alle vragen die je aan jouw gebruiker wilt stellen.

### Selectieafhankelijke vragen

Selectieafhankelijke of conditionele vragen worden getoond als reactie op een eerdere vraag.

Conditionele vragen verschijnen altijd ná de originele vraag, nooit in een eerdere stap.

## Stel alleen noodzakelijke vragen

Bedenk of alle vragen daadwerkelijk nodig zijn. Is het bijvoorbeeld nodig om [naar het geslacht]({#link-naar-inclusierichtlijnen!}) of geboortedatum te vragen? Wat is het doel hiervan voor de organisatie en vooral het voordeel voor de gebruiker?

## Combineer en groepeer vragen

Groepeer vragen vanuit de visie van de gebruiker, en niet vanuit jouw organisatie. In deze stap betrek je idealiter een aantal echte gebruikers die helpen de vragen logisch te groeperen.

Enkele conventies voor ‘groepeerblokken’ zijn vast te stellen, zoals bijvoorbeeld voor NAW-gegevens, ondertekening, bankgegevens, geboortedatum en toe te voegen bijlagen. De volgorde waarin deze blokken getoond worden kan echter per doel verschillen.

Wanneer een formulier als dialoog wordt gezien ontstaan onderwerpen vaak op een natuurlijke wijze. Gebruik deze onderwerpen om een formulier logisch te groeperen.

Ook de ‘boekhoofdstuk metafoor’ of waar een koptekst moet verschijnen, kan hulp bieden bij het groeperen. Gebruikers vragen wat voor hen een logische groepering is, is uiteraard een hele goede methode om te groeperen.

Voorzie de groepen van duidelijke kopteksten.

### Enkele vragen, meerdere elementen

Een enkele vraag op een formulier hoeft niet slechts één formulierelement te zijn. Het vragen van NAW-gegevens (“Wat is uw naam en adres?”) of een geboortedatum bestaan immers uit meerdere elementen om deze enkele vragen te beantwoorden.

### Sorteren

Groepen kunnen op verschillende manieren gesorteerd worden. Een van de opties is dat eerst makkelijke vragen, en daarna de moeilijke aan bod komen. Een andere optie is om eerst voor ingevulde antwoorden op vragen te tonen. Optionele vragen – mits ze niet bij een bepaalde groep horen-  stel je aan het einde.
Een gebruiker moet voordat hij aan het formulier goed kunnen zien of het formulier of een vraag voor hem bedoeld is. Als een gebruiker niet voor een bepaald onderdeel of bepaalde vraag niet in aanmerking komt, moet dit snel in het proces duidelijk zijn. Beslisbomen kunnen hierbij helpen. Zet zo’n beslisboom vooraan in het formulier.

## Meerstappen formulieren

Als het om een beperkt aantal onderwerpen gaat onderverdeeld in een klein aantal secties dan kunnen deze op een enkele pagina getoond worden.

Overweeg het formulier in meerdere stappen of pagina's op te breken als deze heel lang is, veel informatie bevat of lastig is te interpreteren door gebruikers.

Zorg er echter voor dat deze stappen in betekenisvolle groepen zijn verdeeld. Gebruik hierbij duidelijke navigatie.

Als het lastig blijkt het formulier te interpreteren als niet alle vragen op een enkel scherm voorhanden zijn, splits deze dan niet op in meerdere stappen.

### Verschillende soorten formulieren

Formulieren met condities zijn lastiger op te breken. Antwoord op een vraag in een stap kan er voor zorgen dat een extra stap nodig is. Hierdoor kan de navigatie wijzigen en een gebruiker in de war raken. Daarom maken we onderscheid in 3 soorten formulieren:

1. Korte, bondige formulieren. Deze kunnen op 1 pagina getoond worden. Een kort formulier is bijvoorbeeld een formulier met slechts 1 groep of maximaal 3 groepen vragen.
1. Lange formulieren zonder condities. Deze kunnen over meerdere pagina’s of stappen verspreid worden. Navigatie is voor deze formulieren inzichtelijk, omdat alle afzonderlijke groepen vast staan. Een gebruiker kan ook op voorhand alle vragen doornemen.
1. Lange formulieren mét condities. Ook deze formulieren beslaan meerdere pagina’s of stappen. Omdat het antwoord op een vraag invloed kan hebben op vervolgvragen, en zelfs hele groepen van vragen contextueel wel of niet getoond worden, kan navigatie voor deze formulieren niet altijd vooraf vaststaan. Een gebruiker kan dan niet alle vragen doornemen. Vooruit navigeren is hierdoor vaak niet mogelijk, terug navigeren uiteraard wel.

### Navigatie en oriëntatie

Wanneer een formulier in meerdere stappen wordt opgebroken, dan is het belangrijk deze van goede navigatie te voorzien. Hierdoor weet een gebruiker ten alle tijden waar hij vandaan komt, op dat moment is, en naartoe kan gaan. Navigatie kan tevens dienst doen om het totale aantal stappen, voortgang binnen deze stappen en eventuele validatiefouten te tonen.

Bij het gebruik van meerdere pagina’s dient de ingevoerde informatie tussen pagina’s bewaard te blijven en door de gebruiker te wijzigen zijn.

Een gebruiker zou zowel voorwaarts als terug moeten kunnen navigeren.

Wanneer stappen over meerdere pagina’s worden getoond dan dient iedere pagina een unieke beschrijvende titel te hebben.

### Voorbeeld van een stappenmodel

#### Stappenmodel voor desktopversie formulier

![](https://i.imgur.com/gNAKpNw.png)

#### Stappenmodel voor tabletversie formulier

![](https://i.imgur.com/5NOTWDu.png)

#### Stappenmodel voor mobiele versie formulier

![](https://i.imgur.com/c7Nvcz7.png)

Bij de stappen zou altijd beschrijvende tekst getoont moeten worden. Voor weergave op kleine schermen kun je volstaan met nummers in de navigatie items met daaronder de verklarende tekst.

### Bewerken en tussentijds opslaan

Het moet mogelijk zijn om stappen terug te gaan en antwoorden te bewerken. Het tussentijds opslaan van antwoorden is hierbij van belang, al is dit niet altijd wenselijk (bijvoorbeeld als om een machtiging gevraagd wordt). In deze gevallen is het wellicht een optie om deze vragen op 1 pagina te tonen.
