---
name: 06. Hulp en ondersteuning
menu: Formulieren
---

# Richtlijnen voor formulieren: Hulp en ondersteuning

_Status: **In ontwikkeling**_

[![hackmd-github-sync-badge](https://hackmd.io/O2RDX5szRBu-Tsml6ON4MA/badge)](https://hackmd.io/O2RDX5szRBu-Tsml6ON4MA)

## Biedt bij moeilijke vragen extra uitleg of voorzie deze van voorbeelden

Optionele help tekst kan als alternatief voor placeholder tekst gebruikt worden bij invoerelementen die verduidelijkt dienen te worden.

Overweeg om extra help tekst toe te voegen wanneer:

- Je van de gebruiker informatie in bepaald formaat wenst (bijvoorbeeld de landcode voor een telefoonnummer),
- Je een gebruiker vraagt om minder bekende informatie (bijvoorbeeld een paspoortnummer en waar deze te vinden is),
- Een gebruiker zich af zou kunnen vragen waarom om specifieke informatie gevraagd wordt,
- Een gebruiker mogelijk bezorgd kan zijn over de veiligheid of privacy van bepaalde gegevens.

De beste positie voor help tekst is na de vraag en voor het invoerelement.

### Placeholder tekst

Door de negatieve gevolgen van het gebruik van placeholder tekst op toegankelijkheid zou placeholder tekst vermeden dienen te worden. Placeholder tekst kan o.a. aangezien worden voor reeds ingevoerde tekst en de tekst verdwijnt zodra focus op het invoerveld komt te staan waardoor waardevolle informatie niet zichtbaar is juist op het moment dat dit nodig is.

Gebruik in plaats van placeholder tekst help tekst.

### Help tekst op aanvraag

Help tekst kan eventueel standaard verborgen worden en alleen waar nodig door een gebruiker getoond worden. Hiervoor kan een help (i) button gebruikt worden.

#### Standaard staat

![Voorbeeld van de standaard staat van help tekst op aanvraag](https://i.imgur.com/APvKjcc.png)
In de standaard staat is de tekst verborgen.

#### Hover en focus staat

![Voorbeeld van de hover en focus staat van help tekst op aanvraag](https://i.imgur.com/y2Ah2qK.png)
In de hover en focus staat wordt de helptekst onder het invoerelement getoond.

Bij het verleggen van de focus of het verlaten van de muiscursor van het icoon wordt de standaard staat weer getoond.

### Feedback tekst

Feedback tekst kan na validatie aangeven wanneer een veld onjuist is ingevuld hoe deze fout te corrigeren is.

De beste positie voor feedback tekst is onder het invoerelement dat de feedback genereert. Deze moet zowel visueel als voor voorleessoftware een directe relatie hebben.

Raadpleeg voor uitgebreide informatie over feedback tekst het feedback text component.

## Geef een voorbeeld als een bepaalde vorm vereist is

Als een bepaald formaat van invoer nodig is, b.v. telefoonnummer, geef dit dan middels help tekst aan.

## Zorg voor de mogelijkheid om tussentijds te stoppen en later verder te gaan

## Zorg dat een gebruiker ten alle tijden contact op kan nemen

Mocht een gebruiker niet uit het formulier komen, zorg dan dat zij met jouw organisatie contact op kan nemen.

Dit kan door het aanbieden van bijvoorbeeld een e-mailadres, telefoonnummer, chatbot of een link naar het Twitter of Facebook account.
