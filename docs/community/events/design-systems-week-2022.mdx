---
title: Design Systems Week 2022
hide_title: true
hide_table_of_contents: false
sidebar_label: Design Systems Week 2022
pagination_label: Design Systems Week 2022
slug: /events/design-systems-week-2022
---

import { VideoPlayer } from "../../../src/components/VideoPlayer";

# Design Systems Week 2022

De week voorafgaand aan de [Maak Het Bruikbaar Conferentie van Gebruiker Centraal](https://www.gebruikercentraal.nl/agenda/maak-het-bruikbaar-conferentie-2022-2/) organiseerden wij de Design Systems Week.

Alle sessies worden opgenomen en op deze pagina beschikbaar gemaakt. Om ze zo snel mogelijk beschikbaar te maken kan het zijn dat ze nog niet bewerkt of ondertiteld zijn.

## Wat is NL Design System?

In deze eerste sessie openen we de Design Systems week en leggen Angela Imhof en Robbert Broersma uit waarom NL Design System er is, wat NL Design System is en wat jij ermee kunt.

<VideoPlayer videoId="Fr8DAm7GDm0" />

## Samenwerken aan NL Design System

In deze sessie leggen Robbert Broersma, Yolijn van der Kolk en Jeffrey Lauwers van het kernteam uit hoe ze graag willen samenwerken. Hoe bouwen we nu samen aan een beter, toegankelijker en gebruiksvriendelijker design system? Wat bedoelen we met het Estafettemodel?

<VideoPlayer videoId="ffKtQO_zlZE" />

## RVO Design System

Robert Roose is design lead bij de Rijksdienst voor Ondernemend Nederland (RVO), waar hij verantwoordelijk is voor het ontwikkelen van een design system gebaseerd op de Rijkshuisstijl. Hij verteld hoe de RVO het design system gebruikt en verder ontwikkelt en hoe de samenwerking met NL Design System hen vergaat.

<VideoPlayer videoId="p5cuPu1wJdg" />

## Toegankelijkheid - Hidde de Vries

Componenten zijn een revolutie gebleken voor onze manier van werken, omdat het wiel uitvinden nu nog meer één keer hoeft. Met een succesvolle aanpak scheelt het teams veel tijd. Samenwerken aan componenten maakt ook mogelijk een positieve impact te hebben op toegankelijkheid. Deze presentatie verkent praktische strategieën om toegankelijke componenten te maken, zodat meer mensen je digitale dienstverlening goed kunnen gebruiken.
Met zijn ervaring als front-end developer en toegankelijkheidsspecialist kan Hidde je alles vertellen over het toepassen van toegankelijkheidseisen binnen design systems. In deze sessie

<VideoPlayer videoId="Hjn6IzmDTsY" />

## Iconen op basis van gebruikersonderzoek

Martijn Rietveld is mede-oprichter van OpenGemeenten. OpenGemeenten bouwt samen met gemeenten aan veilige en toegankelijke online dienstverlening. Martijn vertelt hoe OpenGemeenten iconen op basis van gebruikersonderzoek ontwikkelt en hoe ze deze iconen in samenwerking verbeteren en delen met anderen.

<VideoPlayer videoId="WPAcvV5YKF0" />

## Gemeente Utrecht Design System

Jeroen du Chatinier, UX-designer bij de gemeente Utrecht, vertelt in deze online sessie hoe Utrecht een design system heeft gebouwd en hoe zij het doorontwikkelen.

<VideoPlayer videoId="8-GYHyCyTP4" />

## Belastingdienst Design System - Bold

De afgelopen jaren hebben we hard gewerkt aan een volwaardig design system. Nu krijgen onze verschillende websites, zoals de mijn-omgevingen en informatieve website een uniforme look and feel. Het design system helpt ons om de gebruikerservaring en toegankelijkheid te verbeteren.
Realisatie is 1 ding, maar het is ook belangrijk dat het Design System goed gebruikt wordt. Dat gebruikers mee kunnen denken en bijdragen leveren aan Bold.

<VideoPlayer videoId="YbVBDupVuwQ" />

## DSO-toolkit

Het Digitaal Stelsel Omgevingswet (DSO) is een stelsel van vele applicaties dat uitvoering van de nieuwe Omgevingswet gaat ondersteunen. Het design system (DSO-Toolkit) speelt een cruciale rol in de ontwikkeling van een gebruiksvriendelijk en toegankelijk omgevingsloket.
Tijdens de presentatie zoomen we in op de rol van het design system binnen het Agile-ontwikkelproces (SAFE) en hoe we samenwerken aan een toegankelijke gebruikservaring voor het gehele omgevingsloket. Deze presentatie wordt gegeven door Sander Haaksma, Lead UX Digitaal Stelsel Omgevingswet.

<VideoPlayer videoId="5I_UFoZrxgM" />

## Gemeente Den Haag Design System

Rozerin Ayerdem en Youri van Heumen van de gemeente Den Haag werken sinds het begin samen met NL Design System. Als digital designer en front-end developer kunnen zij je in deze online sessie vertellen hoe zij hun kennis delen om samen aan een beter NL Design System te bouwen.

<VideoPlayer videoId="MDAvhU_WCgI" />

## NS Design System - Nessie

In deze presentatie vertelt Digital Product Designer Jelle Pieter de Graaf alles over de ontwikkeling van Nessie. wereldklasse. Een design system zorgt ervoor dat je nieuwe oplossingen in een handomdraai kunt ontwerpen en ontwikkelen. En dat designs consistent zijn over alle platformen heen. Precies de problemen die NS wilde oplossen.

<VideoPlayer videoId="hh0tG_Q2k8U" />

## Open Formulieren en NL Design System

Sergei Maertens werkt als Django-developer bij Maykin Media. In deze sessie vertelt hij alles over Open Formulieren: wat is het? Hoe werkt het met een design system? Wat is de huidige status van de gebruikte technologie en hoe is de samenwerking met NL Design System?

<VideoPlayer videoId="DnFOGFCnzes" />
