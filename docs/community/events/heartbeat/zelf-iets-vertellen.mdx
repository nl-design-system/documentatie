---
title: Zelf iets vertellen · Heartbeat · Bijeenkomsten
hide_title: true
hide_table_of_contents: false
sidebar_label: Zelf iets vertellen
pagination_label: Wat moet ik weten als ik zelf iets wil vertellen tijdens de Heartbeat?
description: Wat moet ik weten als ik zelf iets wil vertellen tijdens de Heartbeat?
slug: /events/heartbeat/zelf-iets-vertellen
---

# Zelf iets vertellen?

In de Heartbeat vertelt het kernteam van NL Design System elke twee weken wat de laatste stand van zaken is. Ook geven we het woord aan mensen uit de community. Werk jij met of aan het NL Design System? Dan kun je zelf ook iets presenteren!

We moedigen bijdragen vanuit de community aan. Wil je iets vertellen tijdens een Heartbeat? Lees dan hieronder hoe dat werkt.

## Welke onderwerpen passen bij de Heartbeat?

Je presentatie moet relevant zijn voor NL Design System. Bijvoorbeeld:

- Hoe jouw organisatie NL Design System gebruikt.
- Nieuwe componenten die je hebt ontwikkeld.
- Verbeteringen aan bestaande componenten.
- Best practices en geleerde lessen.
- Samenwerking van teams rondom NL Design System.
- Heb je een ander goed idee? Laat het ons weten!

## Hoe werkt het aanmelden?

Neem contact op met het kernteam in het #nl-design-system-developers kanaal in de [Slack groep](http://praatmee.codefor.nl/) van Code for NL of stuur een e-mail naar [info@nldesignsystem.nl](mailto:info@nldesignsystem.nl).

Wat willen we weten?

- Waar wil je over vertellen?
- Hoeveel tijd heb je nodig?

Om je presentatie te introduceren, willen we ook graag weten:

- Wat is de titel van je presentatie?
- Hoe wil je geintroduceerd worden? (Bijvoorbeeld: je naam, functie, organisatie, en een korte beschrijving van je presentatie.)

We nemen dan contact met je op om de sessie in te plannen. Als het goed is krijg je daarna een uitnodiging in je agenda.

## Hoeveel tijd krijg ik?

De Heartbeat duurt 1 uur. Geef van te voren aan hoe lang je presentatie duurt, zodat we de tijd goed kunnen verdelen en rekening kunnen houden met andere sprekers.

Er is geen minimale tijd voor een presentatie. De meeste presentaties zijn ongeveer 20-25 minuten, met daarna 5-10 minuten voor vragen. Iets uitlopen is geen probleem. Je kan ook een kortere presentatie geven, bijvoorbeeld 10 minuten.

## Waar moet ik rekening mee houden?

- Kom graag 15 minuten van tevoren online. Dat helpt ons om nog een korte technische check te doen en te zorgen dat alles werkt.
- De sessie vindt plaats via Microsoft Teams. De link staat in je kalenderuitnodiging.
- We nemen de presentatie op en publiceren deze na afloop op de publieke site, tenzij je bezwaar maakt of we anders hebben afgesproken.
- Kun je je slides van tevoren aanleveren? We kijken er niet inhoudelijk naar (tenzij je feedback wilt, die geven we graag), maar geven ze aan de schrijftolk zodat die zich kan voorbereiden.

## Tips voor presenteren

- Vertel ook in woorden wat je op je slides laat zien. Zo blijft de presentatie ook zonder beeld duidelijk.
- Spreek duidelijk en niet te snel.
- Deel je scherm? Let erop dat je geen persoonlijke informatie laat zien (zoals bladwijzers of formulieren welke automatisch worden ingevuld). Je kunt een gastvenster (of gastprofiel) van je browser gebruiken.
- Let erop dat je scherm goed leesbaar is voor iedereen. Heb je een heel groot scherm? Deel dan een deel van je scherm of verlaag je resolutie.
- Wil je meer weten over toegankelijk presenteren? Bekijk dan [Preparing slides and projected material](https://www.w3.org/WAI/teach-advocate/accessible-presentations/#speakers-planning-your-session%23preparing-slides-and-projected-material) (Engels).

## Help mee met promotie!

Je kunt het event helpen promoten. Deel bijvoorbeeld de link naar de website, vertel je collega's dat je gaat spreken, of post op LinkedIn. Je kunt ook als spreker in het LinkedIn-event getoond worden, daar ontvang je een uitnodiging voor.

## Gedragscode

Tijdens de Heartbeat geldt de [NL Design System Code of Conduct](https://github.com/nl-design-system/.github/blob/main/CODE_OF_CONDUCT.nl.md). Door je aan te melden of te spreken, ga je hiermee akkoord.

## Vragen?

Heb je nog vragen? Stuur ons dan een mailtje op [info@nldesignsystem.nl](mailto:info@nldesignsystem.nl) of neem contact op via [het #nl-design-system kanaal](https://app.slack.com/huddle/T68FXPFQV/C7KDQRXMZ) op [de Code for NL Slack](https://praatmee.codefor.nl), daar kun je meepraten, vragen stellen of beantwoorden of gesprekken volgen.
