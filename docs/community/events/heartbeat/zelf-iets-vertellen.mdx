---
title: Zelf iets vertellen · Heartbeat · Bijeenkomsten
hide_title: true
hide_table_of_contents: false
sidebar_label: Zelf iets vertellen
pagination_label: Wat moet ik weten als ik zelf iets wil vertellen tijdens de Heartbeat?
description: Wat moet ik weten als ik zelf iets wil vertellen tijdens de Heartbeat?
slug: /events/heartbeat/zelf-iets-vertellen
---

# Zelf iets vertellen?

Elke twee weken deelt het kernteam van het NL Design System de laatste ontwikkelingen in de Heartbeat. Ook geven we het woord aan mensen uit de community. Werk jij met of aan het NL Design System? Dan kun je zelf ook iets presenteren!

We moedigen bijdragen vanuit de community van harte aan. Wil je iets vertellen tijdens een Heartbeat? Lees hieronder hoe dat werkt.

## Welke onderwerpen passen bij de Heartbeat?

Je presentatie moet relevant zijn voor het NL Design System. Denk bijvoorbeeld aan:

- Hoe jouw organisatie NL Design System gebruikt.
- Nieuwe componenten die je hebt ontwikkeld.
- Verbeteringen aan bestaande componenten.
- Best practices en geleerde lessen.
- Samenwerking tussen teams rondom NL Design System.
- Heb je een ander goed idee? Laat het ons weten!

## Hoe meld je je aan?

Neem contact op met het kernteam in het #nl-design-system kanaal in de [Slack groep](http://praatmee.codefor.nl/) van Code for NL of stuur een e-mail naar [info@nldesignsystem.nl](mailto:info@nldesignsystem.nl).

Wat willen we weten?

- Waar wil je over vertellen?
- Hoeveel tijd denk je nodig te hebben?

Om je goed te kunnen introduceren, horen we ook graag:

- Wat is de titel van je presentatie?
- Hoe wil je worden geïntroduceerd? (Bijvoorbeeld: je naam, functie, organisatie en een korte beschrijving van je presentatie.)

We nemen daarna contact met je op om de sessie in te plannen. Je ontvangt vervolgens een uitnodiging in je agenda.

## Hoeveel tijd krijg ik?

De Heartbeat duurt maximaal 45 minuten. Laat vooraf weten hoe lang je presentatie duurt, zodat we de tijd goed kunnen indelen met andere sprekers.

Er is geen minimale tijd: de meeste presentaties duren 20–25 minuten, met 5–10 minuten voor vragen. Iets korter of langer mag ook.

## Waar moet ik rekening mee houden?

- Kom 10 minuten van tevoren online voor een korte technische check.
- De sessie vindt plaats via Microsoft Teams. De link staat in je kalenderuitnodiging.
- De presentatie wordt opgenomen en na afloop gepubliceerd op de publieke site, tenzij je hier bezwaar tegen maakt of we iets anders hebben afgesproken.
- Kun je je slides van tevoren aanleveren? We kijken er inhoudelijk niet naar (tenzij je om feedback vraagt, die geven we graag), maar sturen ze wel door naar de schrijftolk zodat die zich kan voorbereiden.

## Tips voor presenteren

- Benoem wat er op je slides staat, zodat de presentatie ook zonder beeld te volgen is.
- Spreek niet te snel, en zo duidelijk mogelijk.
- Deel je scherm? Let erop dat je geen persoonlijke informatie laat zien (zoals bladwijzers of formulieren welke automatisch worden ingevuld). Je kunt een gastvenster (of gastprofiel) van je browser gebruiken.
- Zorg dat je scherm goed leesbaar is voor alle kijkers. Heb je een groot scherm? Deel dan een deel ervan of verlaag de resolutie.
- Meer weten over toegankelijk presenteren? Bekijk [Preparing slides and projected material](https://www.w3.org/WAI/teach-advocate/accessible-presentations/#speakers-planning-your-session%23preparing-slides-and-projected-material) (Engelstalig).

## Help mee met promotie!

Wil je helpen met de promotie van het event? Deel de link naar de website, vertel collega’s dat je gaat spreken of post iets op LinkedIn. Je kunt ook als spreker zichtbaar zijn in het LinkedIn-event. Daar krijg je een uitnodiging voor.

## Gedragscode

Tijdens de Heartbeat geldt de [NL Design System Code of Conduct](https://github.com/nl-design-system/.github/blob/main/CODE_OF_CONDUCT.nl.md). Door je aan te melden of te spreken, ga je hiermee akkoord.

{/* Met "ongepast" verwijzen we ook naar de Code of Conduct en de handhaving. */}

Het is ongepast om je Heartbeat-presentatie te gebruiken om expliciet reclame te maken voor commerciële doeleinden. Je bedrijfsnaam en logo in beeld hebben is geen probleem, een sales-pitch is niet de bedoeling. Overleg vooraf met het kernteam als je twijfelt over je presentatie.

## Vragen?

Heb je nog vragen? Stuur ons dan een mailtje op [info@nldesignsystem.nl](mailto:info@nldesignsystem.nl) of neem contact op via [het #nl-design-system kanaal](https://app.slack.com/huddle/T68FXPFQV/C7KDQRXMZ) op [de Code for NL Slack](https://praatmee.codefor.nl), daar kun je meepraten, vragen stellen of beantwoorden of gesprekken volgen.
