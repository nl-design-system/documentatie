---
title: Design Open Hour
hide_title: true
hide_table_of_contents: false
sidebar_label: Design Open Hour
pagination_label: In het Design Open Hour wisselen designers informatie, inzichten en tips met elkaar uit.
description: Wat is Design Open Hour?
slug: /events/design-open-hour
---

# Design Open Hour

![Screenshot van een online meeting met verschillende aanwezigen vanuit de community.](https://raw.githubusercontent.com/nl-design-system/documentatie/assets/design-open-hour.jpg)

## Over het Design Open Hour

Wees welkom bij het 2-wekelijkse (online) ‘Design Open Hour’. Een moment om kennis te delen door design gerelateerde vraagstukken met elkaar te bespreken. Maar ook het delen van work-in-progress, tips of interessante inzichten uit gebruikersonderzoek wordt gewaardeerd!

In principe is er vooraf geen agenda. Deze stellen we aan het begin gezamenlijk op. Iedereen kan iets inbrengen. Soms staat het Design Open Hour in het teken van 1 bepaald onderwerp. Zo is er tijdens eerdere edities feedback opgehaald rondom formulier patronen en gehele flows. Dit is altijd super waardevol maar vergt ook iets meer voorbereiding.

Voel je niet verplicht om elke keer aan te sluiten. Kan je er een keer niet bij zijn? Geen probleem. Design Open Hours worden echter, in tegenstelling tot de [Heartbeat](../heartbeat/heartbeat), niet opgenomen dus terugkijken met een bak popcorn zit er niet in.

Benieuwd hoe andere designers het Design Open Hour ervaren?

> "Het Design Open Hour is een moment om je ideeën te spiegelen en te horen waar andere designers mee bezig zijn."

Yasmine Hoekstra, designer bij Gemeente Rotterdam.

> "Het Open hour van het NLDS is The place to be om nieuwe designmogelijkheden te verkennen, kennis te delen en inspiratie op te doen in gezellig sessies, waar diverse designers interessante vraagstukken voorleggen en ervaringen delen."

Esther Erken & Aline van Thoor, designers bij PRA-Project, ICTU.

> "Het Design Open Hour is een warm bad. Het is een ontzettend vriendelijke en constructieve groep collega ontwerpers die je willen helpen en met je mee willen denken. De kwaliteit van mijn werk is gewoon hoger doordat ik vragen kan voorleggen en de kennis en ervaring van de groep in kan zetten. Bovendien is het is fijn om even uit je eigen silo te kunnen stappen en organisatie overstijgend te zien dat we allemaal met dezelfde dingen bezig zijn. En daarvan te leren en op elkaars werk te kunnen voortbouwen."

Nico Druif, designer bij Gemeente Amsterdam.

## Aanmelden

Deze sessies zijn publiek toegankelijk. [Meld je aan](/events/design-open-hour/aanmelden).

## Vragen of ideeën

Heb je vragen of ideeën voor het Design Open Hour? Stuur ons dan een mailtje op <a href="mailto:kernteam@nldesignsystem.nl">kernteam@nldesignsystem.nl</a>
