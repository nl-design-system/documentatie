---
title: Rijkshuisstijl Community · Community Sprints · Community
hide_title: true
hide_table_of_contents: false
sidebar_label: Rijkshuisstijl Community
pagination_label: Rijkshuisstijl Community
description: Lees meer over de NL Design System Rijkshuisstijl Community Sprint.
keywords:
  - nl design system
  - community sprints
  - rijkshuisstijl community
---

{/* @license CC0-1.0 */}

import { VideoPlayer } from "@site/src/components/VideoPlayer";

# Community Sprint: Rijkshuisstijl Community

In de zomer van 2024 gingen de eerste Community Sprints van start voor teams die werken aan webapplicaties en websites binnen de Rijkshuisstijl. Deze sprints werden afgetrapt door een kernteam van 7 developers voor de zomer beschikbaar gesteld door [Quintor](https://quintor.nl), en vormden het begin van een langdurige samenwerking tussen onder andere [Logius](https://logius.nl), Ministerie van Justitie en Veiligheid, en Rijksinstituut voor Volksgezondheid en Milieu (RIVM).

## Waar gaat deze sprint over?

De Rijkshuisstijl Community is een Open Source project waaraan iedereen kan bijdragen ongeacht de organisatie waarvoor je werkt. De Rijkshuisstijl Community Sprint maakt deel uit van een samenwerkingsverband om NL Design System-componenten te ontwikkelen voor projecten die moeten voldoen aan de Rijkshuisstijl.

Organisaties van de centrale overheid van Nederland (bijvoorbeeld: Belastingdienst, DUO, Logius, SVB) en degenen die door hen zijn ingehuurd voor het ontwikkelen van websites en apps, kunnen via dit project samenwerken.

## Denk mee over designkeuzes binnen de Rijkshuisstijl

Binnen de Rijkshuisstijl Community werken we toe naar één centrale JSON met design tokens. Daarmee kunnen componenten uit het NL Design System eenvoudig worden gestyled volgens de verschillende Rijkshuisstijl-deelidentiteiten.

Tijdens dit proces maken we diverse designkeuzes. Om deze keuzes inzichtelijk én bespreekbaar te maken, zijn we gestart met een aantal GitHub Discussions. Iedereen die werkt met de Rijkshuisstijl of hieraan bijdraagt wordt uitgenodigd om mee te denken.

Ook als je het eens bent met de voorgestelde keuzes, is een korte bevestiging al waardevol. Heb je zelf al keuzes gemaakt bij het stylen van componenten? Deel dan je overwegingen in de betreffende discussie. Zo brengen we alle kennis en argumentatie op één centrale plek samen.

Ga naar de [Rijkshuisstijl Community Discussions rondom styling keuzes op GitHub](https://github.com/nl-design-system/rijkshuisstijl-community/discussions).

## Werk en resultaten

De Rijkshuisstijl Community is een Open Source project en werkt open en transparant. Alles wat we maken, zoals code, ontwerpen, documentatie en discussies, is voor iedereen zichtbaar en te gebruiken.

### Code, issues en bijdragen

Bekijk alle code, openstaande issues, pull requests en discussies in de [Rijkshuisstijl Community Repository op GitHub](https://github.com/nl-design-system/rijkshuisstijl-community).
Hier vind je de bron van alle componenten, de richtlijnen en het werk van de community.

### Ontwerpen: Figma en design tokens

Bekijk en gebruik de Figma bestanden en de design tokens. Deze vormen de basis voor een consistente manier van ontwerpen en implementeren.

- [NL Design System - Bibliotheek - Rijkshuisstijl Community in Figma](https://www.figma.com/design/Q5Imc7Xi9KnBQhcYI3Hytj/NL-Design-System---Bibliotheek---Rijkshuisstijl-Community)
- [NL Design System - Templates - Rijkshuisstijl Community in Figma](https://www.figma.com/design/H4hSqpPbvFMLklDZgswwgd/NL-Design-System---Templates---Rijkshuisstijl)
- [Design tokens (JSON) in te laden in Token Studio](https://github.com/nl-design-system/rijkshuisstijl-community/blob/main/proprietary/design-tokens/figma/figma.tokens.json)

### GitHub Discussions

In GitHub Discussions denken we samen na over verschillende onderwerpen. Iedereen kan meedoen, reageren of een nieuwe vraag stellen. Iedere bijdrage helpt, van korte bevestiging tot uitgebreid voorstel!

- [Rijkshuisstijl 2025 styling keuzes](https://github.com/nl-design-system/rijkshuisstijl-community/discussions/categories/rijkshuisstijl-2025-interpretatie)  
  Discussies over ontwerpkeuzes die nodig zijn voor Rijkshuisstijl 2025 op nieuwe en bestaande componenten.
- [Component implementaties](https://github.com/nl-design-system/rijkshuisstijl-community/discussions/categories/component-implementatie)  
  Hier werken we toe naar één duidelijke, reproduceerbare beschrijving per component, zodat developers in elk framework dezelfde resultaten kunnen bouwen.
- [Samenvattingen van de Rijkshuisstijl Community Open Hour](https://github.com/nl-design-system/rijkshuisstijl-community/discussions/categories/rijkshuisstijl-community-open-hour)  
  Overzicht van wat er in de Open Hours is besproken, handig als je een sessie hebt gemist.

### GitHub projectborden

We gebruiken drie GitHub projectborden om het werk te organiseren en inzichtelijk te houden.

#### 1. [Rijkshuisstijl Community Sprintbord](https://github.com/orgs/nl-design-system/projects/59/views/7?pane=info)

Dit bord wordt gebruikt tijdens de tweewekelijkse [Rijkshuisstijl Community Sprint planning](/events/rijkshuisstijl-community-sprint-planning/).
Hier zie je aan welke issues teams werken en waar samenwerking mogelijk is.

Het sprintbord is bedoeld voor iedereen die meedoet aan de sprints of namens een team wil aansluiten. Soms sluit één persoon namens een groter team aan, om afstemming te houden zonder dat het hele team aanwezig hoeft te zijn.

#### 2. [Rijkshuisstijl Community Backlog](https://github.com/orgs/nl-design-system/projects/86/views/1?pane=info)

De backlog bevat alle openstaande issues, los van sprints of organisaties.

Hier vind je onder andere:

- Issues die tijdens de tweewekelijkse [Rijkshuisstijl Community Refinement](/events/rijkshuisstijl-community-refinement/) worden besproken.
- Issues die iedereen kan oppakken, varierend van "good first issue" tot "help wanted".
- Issues die geschikt zijn voor mensen die niet op Slack zitten of zelfstandig willen bijdragen.

De backlog is de plek om iets te vinden als je wilt bijdragen aan de community, ongeacht je rol of organisatie en zonder dat je actief mee hoeft te doen aan de community.

#### 3. [Rijkshuisstijl Community Component status](https://github.com/orgs/nl-design-system/projects/83/views/6?pane=info)

Dit bord geeft een overzicht van de status van alle componenten.

Per component zie je onder andere:

- De huidige status van vereisten, zoals "Rijkshuisstijl 2025 interpretatie", "Visuele regressietest" en "Code komt overeen met Figma".
- Status en links naar de component in Figma en de Storybook per framework.
- Links naar relevante issues en discussies via de GitHub labels. Zo kan je zien hoe je kunt bijdragen om een component verder te verbeteren.

Het is de snelste manier om alles over een component te vinden.

### Voorbeelden en componenten

Wil je direct zien hoe componenten eruitzien of hoe je ze kunt gebruiken?

- [Rijkshuisstijl Community Storybook](https://rijkshuisstijl-community.vercel.app/)  
  Een overzicht van alle componenten, varianten en templates.
- [Rijkshuisstijl Community Website](https://www.rijkshuisstijl-community.nl/)  
  Een voorbeeldwebsite die de componenten in praktijk toont en achtergrondinformatie geeft over de community.

### Video's

Bekijk hieronder de YouTube afspeellijst met updates uit de Rijkshuisstijl Community Sprint.

<VideoPlayer
  id="PLnAxFMscDU3FHVDYR9WvX3d84JdQ5Q3tJ"
  playlist={true}
  thumbnail="https://raw.githubusercontent.com/nl-design-system/documentatie/refs/heads/assets/community-rijkshuisstijl-community-sprint-heartbeat-playlist.png"
  title="Rijkshuisstijl Community updates"
/>

## Voor wie is dit relevant?

Deze sprint is bedoeld voor iedereen die werkt aan Rijksoverheidswebsites, en in het bijzonder voor:

- Designers die willen bijdragen aan een gedeelde visuele stijl.
- Developers die componenten implementeren volgens Rijkshuisstijl.
- Product Owners die keuzes maken over ontwerpstandaarden.
- Iedereen die bijdraagt aan een toegankelijk, samenhangend digitaal landschap.

## Hoe kun je bijdragen of meedoen?

### Meepraten of input geven?

Je kunt ons ook vinden op Slack. Meld je aan bij onze [Slack](/slack/) en sluit aan bij het #nl-design-system-kanaal.

We organiseren de volgende vaste momenten om samen te komen:

- Elke oneven week op dinsdag om 16:00 uur een [Rijkshuisstijl Community Open Hour](/events/rijkshuisstijl-community-open-hour/).
- Elke even week op donderdag om 14:00 uur een [Rijkshuisstijl Community Refinement](/events/rijkshuisstijl-community-refinement/).
- Elke even week op donderdag om 15:00 uur een [Rijkshuisstijl Community Sprint planning](/events/rijkshuisstijl-community-sprint-planning/)

Ook kan je gedurende elke sprint de Rijkshuisstijl Community volgen en deelnemen aan de slowchat in het [#rijkshuisstijl-community](https://codefornl.slack.com/archives/C05AQK9R41G)-kanaal.

### Zelf iets aandragen of checken?

- Bekijk het [GitHub Sprintbord](https://github.com/orgs/nl-design-system/projects/59/views/7?pane=info) voor de actieve sprint.
- Pak direct issues op van de [GitHub Backlog](https://github.com/orgs/nl-design-system/projects/86/views/1?pane=info).
- Dien een [GitHub issue](https://github.com/nl-design-system/rijkshuisstijl-community/issues) in.
- Breng je onderwerp in tijdens de [Rijkshuisstijl Community Open Hour](/events/rijkshuisstijl-community-open-hour#over-de-rijkshuisstijl-community).

### Vragen of ideeën

Heb je vragen of ideeën voor de Rijkshuisstijl Community? Stel je vraag [via Slack](https://praatmee.codefor.nl/) of stuur ons een mailtje op <a href="mailto:kernteam@nldesignsystem.nl">kernteam@nldesignsystem.nl</a>
