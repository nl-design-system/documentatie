---
title: WCAG-succescriterium 2.1.1 Toetsenbord
hide_title: true
hide_table_of_contents: false
sidebar_label: 2.1.1 Toetsenbord
pagination_label: WCAG-succescriterium 2.1.1 Toetsenbord
description: Elke actie is uit te voeren met een toetsenbord.
slug: 2.1.1
keywords:
  - WCAG
  - Nievau A
  - bedienbaar
  - toetsenbordtoegankelijk
  - operable
  - keyboard accessible
  - keyboard
  - toetsenbordtoegankelijkheid
  - focusbaar
  - interactief
  - WCAG 2.1.1
  - toetsenbord WCAG
  - website bedienen zonder muis
---

{/* @license CC0-1.0 */}

import { Markdown } from "@site/src/components/Markdown";
import { WcagHeadingGroup } from "@site/src/components/WcagHeadingGroup";
import { SpotlightSection } from "@utrecht/component-library-react/dist/css-module";
import CTAGebruikersonderzoek from "./_cta_gebruikersonderzoek.md";
import Disclaimer from "./_wcag-disclaimer.md";
import WCAGFooterInfo from "./_wcag_footer_info.md";
import Summary from "./summaries/_2.1.1-summary.md";

<WcagHeadingGroup level={1} conformanceLevel="Niveau A">
  {"WCAG-succescriterium 2.1.1 Toetsenbord"}
</WcagHeadingGroup>

## Uitleg

<Summary />

De enige uitzondering geldt voor functionaliteit die afhankelijk is van het pad dat je met de muis aflegt, niet alleen het begin- en eindpunt. Denk aan vrij tekenen of een handtekening zetten. Let op: <span lang="en">drag-and-drop</span> valt hier meestal niet onder. Het eindpunt is wat telt, niet het pad ernaartoe. <span lang="en">Drag-and-drop</span> moet dus ook met het toetsenbord werken.

Er mag geen specifieke timing vereist zijn voor toetsaanslagen. Je moet op eigen tempo kunnen navigeren en activeren.

## Veelgemaakte fouten

### Fout: klikbare div of span in plaats van een button of link

Een `<div>` of `<span>` met een `onclick`-handler is niet bereikbaar met het toetsenbord. Toetsenbordgebruikers kunnen er niet naartoe tabben en het niet activeren met <kbd>Enter</kbd> of <kbd>Spatiebalk</kbd>. Gebruik altijd een `<button>` voor acties en een `<a>` voor navigatie.

```html
<!-- Fout -->
<div class="knop" onclick="verstuur()">Versturen</div>

<!-- Goed -->
<button type="button" onclick="verstuur()">Versturen</button>
```

### Fout: muisgebeurtenissen zonder toetsenbordalternatieven

Interactie die alleen werkt via `onmouseover`, `onmousedown` of `ondblclick` is niet te gebruiken met een toetsenbord. Elke muisgebeurtenis moet een toetsenbordequivalent hebben.

```javascript
// Fout: alleen muisgebeurtenis
element.addEventListener("mouseover", toonTooltip);

// Goed: ook toetsenbord
element.addEventListener("mouseover", toonTooltip);
element.addEventListener("focus", toonTooltip);
element.addEventListener("mouseout", verbergTooltip);
element.addEventListener("blur", verbergTooltip);
```

### Fout: custom dropdown die niet met toetsen te bedienen is

Veel op maat gemaakte dropdowns en selectiemenu's zijn volledig met de muis gebouwd. Ze openen niet met <kbd>Enter</kbd> of <kbd>Spatie</kbd>. Je kunt niet door de opties navigeren met <kbd>pijltjestoetsen</kbd>. <kbd>Escape</kbd> sluit ze niet. Gebruik het `<select>`-element, of bouw een <span lang="en">custom component</span> dat het ARIA-combobox- of listbox-patroon volgt.

```html
<!-- Fout: custom dropdown zonder toetsenbordondersteuning -->
<div class="dropdown" onclick="toggleMenu()">
  <span>Kies een optie</span>
  <ul class="dropdown-opties" style="display:none;">
    <li onclick="selecteer('a')">Optie A</li>
    <li onclick="selecteer('b')">Optie B</li>
  </ul>
</div>

<!-- Goed: native element -->
<label for="keuze">Kies een optie</label>
<select id="keuze">
  <option value="a">Optie A</option>
  <option value="b">Optie B</option>
</select>
```

### Fout: <span lang="en">drag-and-drop</span> zonder toetsenbordalternatief

Een interface waar je items kunt slepen en neerzetten om ze te sorteren, maar waar geen toetsenbordalternatief is, sluit toetsenbordgebruikers volledig uit. Voeg knoppen toe om items omhoog en omlaag te verplaatsen.

```html
<!-- Fout: alleen drag-and-drop -->
<ul id="sorteerlijst">
  <li draggable="true">Item 1</li>
  <li draggable="true">Item 2</li>
</ul>

<!-- Goed: met toetsenbordknoppen -->
<ul id="sorteerlijst">
  <li>
    Item 1
    <button aria-label="Item 1 omhoog verplaatsen">&#9650;</button>
    <button aria-label="Item 1 omlaag verplaatsen">&#9660;</button>
  </li>
  <li>
    Item 2
    <button aria-label="Item 2 omhoog verplaatsen">&#9650;</button>
    <button aria-label="Item 2 omlaag verplaatsen">&#9660;</button>
  </li>
</ul>
```

### Fout: <span lang="en">hover</span>-content die niet met toetsenbord bereikbaar is

Informatie die alleen verschijnt als je erover hovert met de muis is onbereikbaar met een toetsenbord als er geen focus-equivalent is. Denk aan <span lang="en">tooltips</span>, uitklapmenu's en extra details.

```css
/* Fout: alleen hover */
.tooltip {
  display: none;
}
.trigger:hover .tooltip {
  display: block;
}

/* Goed: hover en focus */
.tooltip {
  display: none;
}
.trigger:hover .tooltip,
.trigger:focus .tooltip,
.trigger:focus-within .tooltip {
  display: block;
}
```

### Fout: carrousel of slider zonder toetsenbordbediening

Carrousels die alleen via <span lang="en">swipe</span> of klikken op pijltjes werken, zonder dat je met <kbd>pijltjestoetsen</kbd> door de slides kunt navigeren of de navigatieknoppen focusbaar zijn, sluiten toetsenbordgebruikers uit.

```html
<!-- Fout: pijltjes als niet-focusbare elementen -->
<div class="pijl-links" onclick="vorigeSlide()">&#8249;</div>
<div class="pijl-rechts" onclick="volgendeSlide()">&#8250;</div>

<!-- Goed: focusbare knoppen -->
<button aria-label="Vorige slide" onclick="vorigeSlide()">&#8249;</button>
<button aria-label="Volgende slide" onclick="volgendeSlide()">&#8250;</button>
```

### Fout: <span lang="en">infinite scroll</span> zonder alternatieve navigatie

Bij <span lang="en">infinite scroll</span> verdwijnt de <span lang="en">footer</span> en worden steeds nieuwe elementen geladen als je naar beneden scrollt. Met een toetsenbord raak je vast in een eindeloze lijst en kom je nooit voorbij de content bij de <span lang="en">footer</span>, navigatie of andere pagina-onderdelen.

```html
<!-- Fout: alleen infinite scroll -->
<div class="resultaten" onscroll="laadMeer()">
  <!-- eindeloze lijst -->
</div>

<!-- Beter: paginering of "laad meer"-knop -->
<div class="resultaten">
  <!-- beperkte lijst -->
</div>
<button onclick="laadMeer()">Meer resultaten laden</button>
```

### Fout: video- of audiospeler met onbereikbare bedieningsknoppen

<span lang="en">Custom</span> mediaspelers waarvan de knoppen niet focusbaar of activeerbaar zijn met het toetsenbord.
Denk aan afspelen, pauzeren, volume en volledig scherm. Zonder muis kun je de video of audio dan niet bedienen.

```html
<!-- Fout: divs als knoppen -->
<div class="play-knop" onclick="speel()">&#9654;</div>
<div class="volume" onclick="volume()">&#128266;</div>

<!-- Goed: echte knoppen -->
<button aria-label="Afspelen" onclick="speel()">&#9654;</button>
<button aria-label="Volume aanpassen" onclick="volume()">&#128266;</button>
```

### Fout: <span lang="en">CAPTCHA</span> is niet met het toetsenbord te bedienen

Als de <span lang="en">CAPTCHA</span>-test niet met het toetsenbord kan worden voltooid, sluit je deze bezoekers uit van het invullen van het formulier.

## Gerelateerde succescriteria

- [**SC 2.1.2**](https://nldesignsystem.nl/wcag/2.1.2/) — Geen toetsenbordval: je mag nergens "vast" komen te zitten.
- [**SC 2.4.3**](https://nldesignsystem.nl/wcag/2.4.3/) — Focusvolgorde: de tabvolgorde moet logisch zijn.
- [**SC 2.4.7**](https://nldesignsystem.nl/wcag/2.4.7/) — Focus zichtbaar: je moet kunnen zien welk element de focus heeft.

### Hoe het hoort te werken

- De interactieve onderdelen op een pagina moet je kunnen bereiken met <kbd>tab</kbd> en de combinatie <kbd>shift+tab</kbd>. <kbd>tab</kbd> navigeert je van het ene naar het andere interactieve element. <kbd>shift+tab</kbd> doet hetzelfde maar in omgekeerde volgorde.
- Binnen een onderdeel zijn soms de pijltjestoetsen nodig. Denk hierbij aan groeperingen zoals radio-buttons, tabbladen en kalenders. Een groepering zoals een kalender is bereikbaar met <kbd>tab</kbd>. Losse dagen zijn daarna bereikbaar met pijltjestoetsen.
- Interactieve elementen moeten moet het toetsenbord kunnen worden bediend.
  - Een link is te activeren met <kbd>return/enter</kbd>.
  - Een knop is daarnaast te activeren met de <kbd>spatiebalk</kbd>.
  - Selecties binnen een onderdeel kunnen vaak met de <kbd>spatiebalk</kbd>.
  - Sliders zijn te bedienen met pijltjestoetsen.
  - Een formulier kan verzonden worden met <kbd>return/enter</kbd> in plaats van een `<button>` te gebruiken. Dit heet [<span lang="en">implicit submission</span>](https://html.spec.whatwg.org/multipage/form-control-infrastructure.html#implicit-submission).
  - Soms zijn er nog andere manieren om het toetsenbord te gebruik. Denk hierbij aan acties annuleren met <kbd>esc</kbd> of navigeren met toetsen als <kbd>home</kbd> en <kbd>end</kbd>. Als er twijfel is bij zelfgebouwde elementen, vergelijk dan met pure HTML.

Op MacOS kunnen extra instellingen nodig zijn:

- [<span lang="en">Keyboard navigation on MacOS</span>](https://support.apple.com/en-gb/guide/mac-help/mchlc06d1059/mac).
- [<span lang="en">How to activate keyboard navigation on MacOS</span>](https://www.a11y-collective.com/blog/how-to-activate-keyboard-navigation-on-macos/).

## Gerelateerde NL Design System-richtlijnen

- Formulieren - Toetsenbord: [Zorg dat het formulier werkt met een toetsenbord](/richtlijnen/formulieren/toetsenbord/).
- Formulieren - Toetsenbord: [Gebruik geen positieve tabindex](/richtlijnen/formulieren/toetsenbord/tabindex).
- Formulieren - Buttons: [Toetsenbordbediening van een button](/richtlijnen/formulieren/buttons/toetsenbordbediening).
- Formulieren - Buttons: [Disabled submitbuttons](/richtlijnen/formulieren/buttons/disabled-submitbuttons).
- Formulieren - Wanneer gebruik je welk formulierelement: [Zorg dat iedereen een formulierelement kan bedienen of geef een alternatief](/richtlijnen/formulieren/wanneer-welk-form-element/iedereen-kan-invullen).

## Gebruikersonderzoek

<CTAGebruikersonderzoek />

## Bronnen

- [<span lang="en">A Guide To Keyboard Accessibility: HTML And CSS</span>](https://www.smashingmagazine.com/2022/11/guide-keyboard-accessibility-html-css-part1/) by Cristian Díaz in Smashing Magazine.
- [<span lang="en">Tabindex: 0 and -1 Values</span>](https://webaim.org/techniques/keyboard/tabindex#zero-negative-one) van WebAIM.
- [<span lang="en">How To Avoid Breaking Web Pages For Keyboard Users</span>](https://www.tpgi.com/how-to-avoid-breaking-web-pages-for-keyboard-users/) van Andrew Nevins.

## W3C referenties

- Engelse tekst van het WCAG-succescriterium: [<span lang="en">2.1.1 Keyboard</span>](https://www.w3.org/TR/WCAG22/#keyboard).
- Nederlandse vertaling van het WCAG-succescriterium: [2.1.1 Toetsenbord](https://www.w3.org/Translations/WCAG22-nl/#keyboard).
- Engelstalige informatie op <span lang="en">How to Meet WCAG</span>: [<span lang="en">Quick Reference 2.1.1 Keyboard</span>](https://www.w3.org/WAI/WCAG22/quickref/#keyboard).
- Engelstalige toelichting: [<span lang="en">Understanding SC 2.1.1 Keyboard</span>](https://www.w3.org/WAI/WCAG22/Understanding/keyboard.html).

<SpotlightSection>
  <Markdown omitH1 headinglevel={3}>
    <Disclaimer />
  </Markdown>
</SpotlightSection>

## Help richtlijn verbeteren

<Markdown omitH1 headinglevel={3}>
  <WCAGFooterInfo />
</Markdown>
