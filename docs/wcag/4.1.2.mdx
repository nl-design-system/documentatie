---
title: WCAG Succescriterium 4.1.2 Naam, rol, waarde
hide_title: true
hide_table_of_contents: false
sidebar_label: 4.1.2 Naam, rol, waarde
pagination_label: WCAG Succescriterium 4.1.2 Naam, rol, waarde
description: Wanneer een gebruiker een formulier invult met juridische, financiÃ«le of persoonlijke gegevens, zorg er dan voor dat gebruiker de ingevulde gegevens kan controleren en corrigeren.
slug: 4.1.2
keywords:
  - WCAG
---

{/* @license CC0-1.0 */}

import CTAGebruikersonderzoek from "./_cta_gebruikersonderzoek.md";
import WCAGFooterInfo from "./_wcag_footer_info.md";

# WCAG Succescriterium 4.1.2 Naam, rol, waarde

## W3C referenties

- Engelse tekst van het WCAG-succescriterium: [<span lang="en">4.1.2 Name, role, value</span>](https://www.w3.org/TR/WCAG22/#name-role-value).
- Nederlandse vertaling van het WCAG-succescriterium: [4.1.2 Naam, rol, waarde](https://www.w3.org/Translations/WCAG21-nl/#naam-rol-waarde).
- Engelstalige informatie op <span lang="en">How to Meet WCAG</span>: [<span lang="en">Quick Reference 4.1.2 Name, role, value</span>](https://www.w3.org/WAI/WCAG22/quickref/#name-role-value).
- Engelstalige toelichting: [<span lang="en">Understanding SC 4.1.2 Name, role, value</span>](https://www.w3.org/WAI/WCAG22/Understanding/name-role-value.html).

## Korte samenvatting

Geef interactieve elementen zoals buttons, links en formuliervelden een [toegankelijke naam](https://developer.mozilla.org/en-US/docs/Glossary/Accessible_name) en een bijpassende rol. Geef daarnaast, afhankelijk van de functionaliteit, het element een toestand (state), eigenschappen en een waarde mee.

Waarom is dit nodig? Gebruikers van een screenreader krijgen deze informatie voorgelezen en weten zo hoe een interactief element te bedienen en wat de huidige waarde of status is.
Een goede toegankelijke naam is ook belangrijk bij stembesturing. De gebruiker kan een interactief element activeren (aanklikken) door deze naam uit te spreken.

Deze informatie kun je ook terugvinden in de zogenaamde [accessibility tree](https://www.internetacademy.nl/ebooks/wcag-in-de-praktijk/html-dom-accessibility-tree-en-wai-aria). Naast een 'DOM tree' maken browsers ook een 'accessibility tree' van een webpagina. Hulpmiddelen gebruiken deze gegevens.

**Let op**: Bij het gebruik van HTML is de rol al gedefinieerd en hoef je geen rol toe te voegen. Gebruik je op maat gemaakte webcomponenten zonder gebruik te maken van HTML, dan zul je de naam, rol en waarde met ARIA en de toetsenbord-interactie met bijvoorbeeld JavaScript moeten toevoegen.

De regel is om de rol van een element niet aan te passen, maar er zijn uitzonderingen. Sommige roles voegen informatie toe en vervangen niet de functie. De oorspronkelijke functionaliteit blijft dan intact.

Bijvoorbeeld.

- `<form role="search">` voegt toe dat dit een zoekformulier is.
- `<button type="button" role="switch" aria-checked="true">` voegt toe dat deze button een uit/uit-schakelaar is.

We geven een paar voorbeelden.

### Radiobutton

In een formulier kun je je favoriete kleur kiezen uit een paar kleuren.
Een geselecteerde radiobutton (keuzerondje) heeft de naam 'Blauw', de rol van 'radio' en de state is 'checked'.
De naam komt van het label, de rol komt door het invoerveld `type="radio"` te geven en de state `checked` wordt door de browser gezet als de gebruiker 'Blauw' selecteert.

In code:

```html
<input id="kleur1" type="radio" /> <label for="kleur1">Blauw</label>
```

De screenreader VoiceOver leest dan voor: 'Blauw, geselecteerd, keuzerondje'.

![Screenshot van de screenreader VoiceOver met de tekst Blauw, geselecteerd, keuzerondje](https://raw.githubusercontent.com/nl-design-system/documentatie/assets/wcag_4_1_2_vo_blauw_geselecteerd_keuzerondje.png)

De accessibility tree van Chrome vermeldt voor het inputveld:

- Name: Blauw
- From label (for=attribute): label Blauw
- Role: radio
- Checked: true

![Screenshot van de accessibility tree van Chrome voor het inputveld](https://raw.githubusercontent.com/nl-design-system/documentatie/assets/wcag_4_1_2_chome_a11y_tree.png)

### Link

Een link naar bijvoorbeeld de contactpagina bevat de volgende informatie: de toegankelijke naam is 'Contact', de rol is 'link' en de waarde is de url, in dit geval https://nldesignsystem.nl/project/kernteam.

In code:

```html
<a href="https://nldesignsystem.nl/project/kernteam">Contact</a>
```

De screenreader VoiceOver leest voor: 'Link, contact'. En als de link al een keer aangeklikt is: 'Bezocht, Link, contact'

![Screenshot van de screenreader VoiceOver met de tekst Bezocht, Link, contact](https://raw.githubusercontent.com/nl-design-system/documentatie/assets/wcag_4_1_2_vo_bezocht_link_contact.png)

### Een button voor het openen en sluiten van een ander element.

Hoe geef je aan of een menu, modal of accordeon open of dicht is? Met `aria-expanded`.

In onderstaan voorbeeld heeft de button (knop) de toegankelijke naam 'Menu', de rol van button en de state expanded (open) of collapsed (gesloten).

Code voor het gesloten menu:

```html
<button aria-expanded="false">Menu</button>
```

De screenreader VoiceOver leest dan voor: 'Menu, samengevouwen, knop'.
![Screenshot van de screenreader VoiceOver met de tekst Menu, samengevouwen, knop](https://raw.githubusercontent.com/nl-design-system/documentatie/assets/wcag_4_1_2_vo_menu_samengevouwen_knop.png)

Code voor het open menu:

```html
<button aria-expanded="true">Menu</button>
```

De screenreader VoiceOver leest dan voor: 'Menu, uitgevouwen, knop'.
![Screenshot van de screenreader VoiceOver met de tekst Menu, uitgevouwen, knop](https://raw.githubusercontent.com/nl-design-system/documentatie/assets/wcag_4_1_2_vo_menu_uitgegevouwen_knop.png)

De accessibility tree van Chrome vermeldt voor de button:

- Name: Menu
- Contents: "Menu"
- Role: button
- Expanded: true

## Gerelateerde NL Design System-richtlijnen

- Formulieren - Buttons: [De toegankelijke naam van een button](/richtlijnen/formulieren/buttons#de-toegankelijke-naam-van-een-button).
- Formulieren - Labels: [Geef een formulierveld toegankelijke naam met een label](/richtlijnen/formulieren/labels#geef-een-formulierveld-toegankelijke-naam-met-een-label).
- Formulieren - Wanneer gebruik je welk formulierelement: [Zorg dat iedereen een formulierelement kan bedienen of geef een alternatief](/richtlijnen/formulieren//wanneer-welk-form-element#zorg-dat-iedereen-een-formulierelement-kan-bedienen-of-geef-een-alternatief)

## Gebruikersonderzoek

<CTAGebruikersonderzoek />

## Hoe te testen

Goede tools voor het controleren voor dit succescriterium:

- De accessibility tree van je browser.
- Een screenreader, bijvoorbeeld [NVDA voor Windows](https://www.nvaccess.org/download/) of [VoiceOver/Safari](https://support.apple.com/nl-nl/guide/voiceover/welcome/mac) voor MacOS.
- [axe Devtools](https://www.deque.com/axe/browser-extensions/).
- [WAI-ARIA usage](https://thepaciellogroup.github.io/WAI-ARIA-Usage/WAI-ARIA_usage.html) van
  TPGi.

### Controleer de toegankelijke naam

Elk interactief element moet een toegankelijke naam hebben. Een link vertelt waar deze naar toe gaat, een button beschrijft wat er gebeurt als je erop klikt en een formulierveld vertelt wat je moet invullen.

Een aria-label overschrijft alle tekstuele inhoud in een interactief element. Klopt deze informatie met de zichtbare tekst?
In onderstaand voorbeeld hoort de screenreadergebruiker 'Ga verder' en ziet een ziende gebruiker 'Stop'.

```html
<!-- Dit is fout, niet gebruiken -->
<button onclick="doe-iets" aria-label="Ga verder">Stop</button>
```

Zijn de aria-labels goed vertaald? Aria-labels moeten in de taal van de pagina geschreven zijn. Bij een meertalige website moeten dus ook de aria-labels vertaald zijn.

```html
<!-- Dit is fout als de website in het Nederlands is  -->
<button onclick="doe-iets" class="fa fa-search" aria-label="Search this site"></button>
```

### Check de semantische rol en waarde

Een HTML-element heeft van zichzelf al een rol en indien van toepassing een waarde.
Controleer of HTML van interactieve elementen goed gebruikt wordt. Vaak worden bijvoorbeeld links en buttons door elkaar gehaald.

Bijvoorbeeld: verkeerd gebruik van een link, in plaats van een button:

```html
<!-- Dit is fout, niet gebruiken -->
<a onclick="doe-iets">Klik hier</a>
```

Wordt er een rol toegekend aan een element dat een totaal andere rol heeft?

```html
<!-- Dit is fout, niet gebruiken -->
<h1 role="button">Klik hier</h1>
```

### Controleer of een state dynamisch wordt aangepast

Controleer of niet is vergeten om een state van een element ook in de ARIA-attributen aan te passen.

Een paar voorbeelden:

- Staat er het attribuut `aria-expanded` in een button, verandert de waarde van `false` naar `true` en weer terug bij het openen en sluiten van het gerelateerde element?
- Wordt de waarde van `aria-current="page"` aangepast als de link niet meer de huidige pagina is?

### Controleer bij webcomponenten of ARIA goed is toegepast

Het toekennen van een rol betekent niet dat alle toetsenbord- en screenreader-interactie meteen goed werkt.

Bijvoorbeeld:
`<div role="button">Klik hier</div>` alleen is onvoldoende om de div als button te laten werken. De benodigde ARIA om screenreadergebruikers te informeren over de state en ook de toetsenbord-interactie moet zijn toegevoegd.

### Controleer op typefouten en ongeldige waardes voor ARIA-attributen

Typefouten zoals `aria-lable`, `treu`, `role="presenational` zijn niet ongewoon. [axe Devtools](https://www.deque.com/axe/browser-extensions/) markeert deze fouten.

## Veelgemaakte fouten

Dit WCAG-succescriterium gaat over toegankelijke code voor onder andere de naam. Niet alle fouten in de naam zijn een fout in de categorie "Naam, rol, waarde". Een duidelijke naam is niet onderdeel van dit succescriterium. Dit zijn bijvoorbeeld andere succescriteria die te maken hebben met de naam:

- <span lang="en">2.4.4 Link Purpose (In Context)</span> en <span lang="en">2.4.9 Link Purpose (Link Only)</span>:  je moet een duidelijke linktekst schrijven, dat is de naam van `link` rol.
- <span lang="en">2.4.6 Headings and Labels</span> zegt bijvoorbeeld dat alle formulier-elementen vindbaar moeten zijn met een label. Als er helemaal geen label is, dan is dit een fout voor succescriterium 2.4.6. Als het label wel bestaat maar geen goede code heeft om te koppelen aan het formulier-element, dan is dat een fout voor 4.1.2.

### Fout: Verkeerde toegankelijke naam voor een link met een afbeelding

Een link naar de voorpagina die een afbeelding van het logo bevat in de header is een bekend patroon.
Een veel voorkomende fout is bijvoorbeeld de alt-tekst "Logo gemeente Voorbeeld".
De alt-tekst beschrijft de afbeelding. Maar de alt tekst is hier ook de toegankelijke naam van de link.
In code:

```html
<!-- Dit is fout, niet gebruiken -->
<a href="link-url">
  <img src="img-url" alt="Logo gemeente Voorbeeld" />
</a>
```

De toegankelijke naam van de link is in dit geval de alt-tekst en de linktekst wordt dus 'Logo gemeente Voorbeeld'.
Dit is geen goede toegankelijke naam. De naam beschrijft niet waar de link naar toe gaat.

Een goede oplossing is de alt-tekst te wijzigen in 'Gemeente Voorbeeld logo, naar de homepagina'.

```html
<a href="link-url">
  <img src="img-url" alt="Gemeente Voorbeeld logo, naar de homepagina" />
</a>
```

Dan vertel je wat er op de afbeelding staat en waar de link naar toe gaat.
VoiceOver leest voor: 'Link, afbeelding, Gemeente Voorbeeld logo, naar de voorpagina'

### Fout: aria-expanded toggle staat niet op de button, maar op het gerelateerde element

Het ARIA-atribuut `aria-expanded` is bedoeld om aan te geven of een menu, dialog of accordeon open of dicht is.
Een veel voorkomende fout is dat deze toggle op de component zelf staat en niet op de button die het open of sluit. Dit lijkt logisch want dat element is al dan niet zichtbaar. Maar een blinde screenreadergebruiker kan zo nooit ontdekken wat de state is.

```html
<!-- Dit is fout, niet gebruiken -->
<button>Menu</button>
<div id="hamburger" aria-expanded="false">[...]</div>
```

Oplossing: zet de toggle `aria-expanded="true/false"` op de button, omdat deze state bij de button wordt voorgelezen.

```html
<button aria-expanded="false">Menu</button>
<div id="hamburger">[...]</div>
```

<WCAGFooterInfo />
