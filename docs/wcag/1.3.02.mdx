---
title: WCAG-succescriterium 1.3.2 Betekenisvolle volgorde
hide_title: true
hide_table_of_contents: false
sidebar_label: 1.3.2 Betekenisvolle volgorde
pagination_label: WCAG-succescriterium 1.3.2 Betekenisvolle volgorde
description: Geef toetsenbordgebruikers de mogelijkheid om binnen een pagina sneller te navigeren door onderdelen te kunnen overslaan.
slug: 1.3.2
keywords:
  - WCAG
  - Meaningful sequence
  - Niveau A
---

{/* @license CC0-1.0 */}

import { VideoPlayer } from "@site/src/components/VideoPlayer";
import CTAGebruikersonderzoek from "./_cta_gebruikersonderzoek.md";
import WCAGFooterInfo from "./_wcag_footer_info.md";
import Summary from "./summaries/_1.3.2-summary.md";

# WCAG-succescriterium 1.3.2 Betekenisvolle volgorde

## W3C referenties

- Engelse tekst van het WCAG-succescriterium: [<span lang="en">1.3.2 Meaningful Sequence</span>](https://www.w3.org/TR/WCAG22/#meaningful-sequence).
- Nederlandse vertaling van het WCAG-succescriterium: [1.3.2 Betekenisvolle volgorde](https://www.w3.org/Translations/WCAG22-nl/#betekenisvolle-volgorde).
- Engelstalige informatie op <span lang="en">How to Meet WCAG</span>: [<span lang="en">Quick Reference 1.3.2 Meaningful Sequence</span>](https://www.w3.org/WAI/WCAG22/quickref/#meaningful-sequence).
- Engelstalige toelichting: [<span lang="en">Understanding SC 1.3.2 Meaningful Sequence</span>](https://www.w3.org/WAI/WCAG22/Understanding/meaningful-sequence.html).

## Uitleg

<Summary />

Screenreadergebruikers lezen informatie op een webpagina van boven naar beneden. Dan is het belangrijk dat de informatie ook in deze leesvolgorde in de gegenereerde code, de [DOM](https://developer.mozilla.org/en-US/docs/Web/API/Document_Object_Model), staat.

Screenreadergebruikers kunnen een lijst met de kopjes oproepen en een kopje kiezen vanwaar te lezen op een pagina.
Als er gerelateerde informatie boven een kopje staat, mist de screenreadergebruiker deze inhoud.

Bijvoorbeeld:
In een lijst met evenementen staat de categorie en de datum van het evenement boven het kopje. Alleen een visueel kader rondom de gegevens van het evenement, is duidelijk wat bij elkaar hoort. De screenreadergebruiker mist dan de juiste categorie en datum bij dat evenement als deze vanaf het kopje gaat lezen. Dit wordt gedemonstreerd met de screenreader VoiceOver in de onderstaande video.

### Demo betekenisvolle volgorde in de screenreader VoiceOver

<VideoPlayer videoId="OEe1wkRK2jg" />

## Gerelateerde NL Design System-richtlijnen

- Formulieren - Meerdere stappen: [Plaats de informatie over waar de gebruiker is in de stappen boven het formulier](https://nldesignsystem.nl/richtlijnen/formulieren/meerdere-stappen/plaatsing-voortgang).
- Formulieren - Visueel ontwerp: [Zorg voor een logische volgorde van de informatie](https://nldesignsystem.nl/richtlijnen/formulieren/visueel-ontwerp/logische-volgorde).

## Bron

[<span lang="en">Source Order Matters</span>](https://adrianroselli.com/2015/09/source-order-matters.html) van Adrian Roselli.

## Gebruikersonderzoek

<CTAGebruikersonderzoek />

## Hoe te testen

De handigste manier om dit goed te testen is met een screenreader, zoals VoiceOver voor de Mac of NVDA voor Windows. Ook het controleren van de code van de DOM is belangrijk.

Je kunt ook testen door CSS uit te schakelen, maar let daarbij goed op verschillen in leesvolgorde in de DOM en visuele volgorde. In CSS kan de leesvolgorde namelijk aangepast worden, ook voor screenreaders met [CSS grid layout](https://developer.mozilla.org/en-US/docs/Web/CSS/CSS_grid_layout) en [Flexbox](https://developer.mozilla.org/en-US/docs/Web/CSS/CSS_flexible_box_layout/Basic_concepts_of_flexbox).

**Let op**: dit succescriterium gaat alleen over de leesvolgorde. De volgorde van de toetsenbordfocus valt onder het [WCAG-succescriterium Focus volgorde](/wcag/2.4.3).

Test:

- Is de volgorde waarin de inhoud van boven naar beneden wordt voorgelezen begrijpelijk als je het scherm niet ziet? Met andere woorden, is het begrip van de inhoud onafhankelijk van het visueel ontwerp?
- Wordt alle inhoud die bij een kopje hoort ook ná het kopje voorgelezen?
- Is het begrijpelijk welke metadata, zoals auteur, categorie of datum, bij welke inhoud hoort?

Test de volgorde van de inhoud ook in verschillende responsieve weergaves en oriëntaties. Zoom ook in tot 400%. Verandert de volgorde van de inhoud? Is de voorgelezen inhoud nog steeds logisch en betekenisvol?

Besteed ook aandacht aan inhoud die is gepresenteerd in tabellen, waarbij een tabel alleen wordt gebruikt voor het weergeven van tekst (dit geldt niet van tabel-data). Is de rol van de tabel aangepast naar `role="presentation"` en is de leesvolgorde een logisch verhaal. Let wel: het gebruik van een tabel voor alleen het netjes weergeven van de layout wordt zeer sterk afgeraden.

## Veelgemaakte fouten

### Fout: de volgorde van de inhoud is niet meer logisch voor kleine schermgroottes

De leesvolgorde is anders voor ingezoomde weergaves dan voor de desktopweergave. Controleer de leesvolgorde voor de verschillende breedtes en oriëntaties en zoom ook in tot 400%. Overleg dit ook met de designer.

### Fout: er staat content boven een gerelateerd kopje

Het visueel ontwerp houdt geen rekening met de leesvolgorde. Overleg dit met de designer.
Het is mogelijk om de visuele volgorde met CSS-code aan te passen zodat de inhoud anders wordt voorgelezen van de visuele volgorde, maar pas hierbij op. De volgorde van de toetsenbordfocus moet wel precies overeenkomen met de visuele volgorde, zie het [WCAG-succescriterium 2.4.3 Focusvolgorde](/wcag/2.4.3).

<WCAGFooterInfo />
