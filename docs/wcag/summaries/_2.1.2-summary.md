<!-- @license CC0-1.0 -->

Een element dat je kan bereiken met het toetsenbord, moet je ook weer kunnen verlaten met het toetsenbord.

WCAG-succescriterium 2.1.1 eist dat je interactieve elementen kan bereiken met het toetsenbord. Dit succescriterium eist dat je na het bereiken van een interactief element niet vast zit. Je moet verder of terug kunnen navigeren.

Als je niet verder of terug kan navigeren, dan werkt een pagina niet voor een toetsenbord. En als een pagina niet werkt voor een toetsenbord, dan werkt het ook niet voor technieken die werken als een toetsenbord. Websites zijn vaak ingericht op het gebruik van een touchscreen of een muis. Deze apparaten worden veel gebruikt, maar niet iedereen kan deze apparaten gebruiken. Een website moet daarom ook werken voor andere apparaten en technieken.
