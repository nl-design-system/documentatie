<!-- @license CC0-1.0 -->

Maak inloggen makkelijk. Zorg dat inloggen niet afhankelijk is van een cognitieve functietest. Dus vermijd het onthouden van een wachtwoord, herkennen van afbeeldingen of van vervormde letters in bijvoorbeeld CAPTCHA's.

Het onthouden van een wachtwoord of het oplossen van een puzzel is bij geen enkele stap van een authenticatie proces verplicht, behalve in de volgende gevallen:

- Er is een alternatief, zoals de optie om een mail met een login-link te ontvangen.
- Er is een manier beschikbaar om de gebruiker te helpen, zoals een 'wachtwoord vergeten' optie.

Een zeer toegankelijke manier van inloggen is bijvoorbeeld het gebruik van een Passkey zoals een vingerafdruk of USB-beveiligingssleutel.
