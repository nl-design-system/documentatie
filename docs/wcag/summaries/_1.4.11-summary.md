<!-- @license CC0-1.0 -->

Zorg voor voldoende kleurcontrast tussen de achtergrondkleur en de kleur van componenten die visueel betekenis hebben.

Bijvoorbeeld:

- Een icoon dat betekenis heeft, zoals de 3 streepjes voor een menu of een pijltje naar rechts voor de volgende pagina.
- Een icoon dat de status aangeeft van een bericht zoals een oranje driehoek voor een waarschuwing en een groen vinkje voor succes.
- Een rode rand die aangeeft dat een invoerveld fouten bevat (als aanvulling op de foutmelding in tekst).

Het gemeten kleurcontrast tussen het element en de achtergrond moet minstens 3:1 zijn.

Er is een uitzondering voor inactieve componenten, zoals uitgeschakelde buttons, invoervelden, aankruisvakjes en keuzerondjes. En voor het kleurcontrast voor componenten die door de browser worden bepaald en niet niet kunnen worden veranderd.
