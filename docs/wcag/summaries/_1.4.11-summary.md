<!-- @license CC0-1.0 -->
Informatieve elementen die belangrijk zijn om de website te kunnen bedienen en gebruiken, moeten voor iedereen zichtbaar zijn. Daarom moet het contrast tussen een informatief element (of de status ervan) en de achtergrond  minimaal 3:1 zijn.

Belangrijke componenten van een website interface die aan dit succescriterium moeten voldoen zijn:
- Grafische elementen - symbolen en iconen die informatie geven. Bijvoorbeeld: een icoon met drie streepjes voor een menu, een oranje driehoek voor een waarschuwing en een groen vinkje voor succes. Ook onderstreping van links valt hieronder. Daarnaast iconen die aangeven dat er een dropdown of een accordion aanwezig is.
- Invoervelden van alle typen: text, checkbox, radio, select, enzovoort. 
- Focusindicator wanneer de standaard browserfocus is aangepast.
- Lijnen en balken in grafieken, gebieden in kaarten.

