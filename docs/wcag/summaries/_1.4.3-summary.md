<!-- @license CC0-1.0 -->

Het contrast van de tekstkleur ten opzichte van de achtergrondkleur moet hoog genoeg zijn, zodat de tekst in het algemeen goed leesbaar wordt gevonden.

De criteria voor kleurcontrast zijn:

- 4,5:1 voor normale tekst.
- 3:1 voor grotere letters (vanaf 24 pixels).
- 3:1 voor vette letters (vet en groter of gelijk aan 19 pixels).

Tekst die over een afbeelding staat, moet ook voldoende contrast hebben met de kleuren in de afbeelding er omheen.

Deze eis geldt niet voor tekst op een logo of van een merknaam, of tekst op een afbeelding die alleen ter decoratie dient en geen deel uitmaakt van de inhoud.
