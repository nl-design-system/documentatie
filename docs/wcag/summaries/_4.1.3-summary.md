<!-- @license CC0-1.0 -->

Je kunt updates met belangrijke informatie met de gebruiker delen via een statusbericht. Als dit bericht bij verschijnen geen toetsenbordfocus krijgt, zorg er dan voor dat gebruikers die de melding niet zien, deze informatie toch meekrijgen.

Het doel van dit succescriterium is om gebruikers te informeren over statusberichten, zonder onverwacht hun werk te onderbreken door bijvoorbeeld de focus te verplaatsen.

Onder een statusbericht verstaan we: een dynamische verandering in inhoud die informatie aan de gebruiker geeft over het succes of de resultaten van een actie, over de wachttoestand van een applicatie, over de voortgang van een proces of over foutmeldingen.
