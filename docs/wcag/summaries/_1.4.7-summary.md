<!-- @license CC0-1.0 -->

Zorg ervoor dat opgenomen en uitgesproken tekst te verstaan is en niet gehinderd wordt door achtergrondgeluid.
Slechthorende luisteraars kunnen last hebben gesproken tekst te onderscheiden van te harde achtergrondgeluiden of muziek.

Oplossingen:

- Voeg geen achtergrondgeluiden of muziek toe.
- Zorg bij de opname dat er weinig achtergrondgeluid te horen is, neem bijvoorbeeld een interview niet af in een drukke fabriekshal.
- Zorg ervoor dat de luisteraar achtergrondgeluiden kan uitzetten.
- Zorg ervoor dat de achtergrondgeluiden ten minste 20 decibel zachter zijn dan de uitgesproken tekst.

Er is natuurlijk een uitzondering voor (rap)muziek waarin gesproken wordt door de muziek heen. En ook voor audio-CAPTCHA's waar het geluid expres lastig te verstaan gemaakt wordt. En als het geluid incidenteel is en niet langer dan een of twee seconden duurt.
