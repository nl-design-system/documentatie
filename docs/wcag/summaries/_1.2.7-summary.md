<!-- @license CC0-1.0 -->

Bevat je vooraf opgenomen video essentiële informatie die niet wordt uitgesproken? Voeg dan een extra audiotrack toe, de audiodescriptie, die deze informatie beschrijft.

Welke informatie ‘essentieel’ is, hangt af van de context. Denk bijvoorbeeld aan videobeeld van een huis met het bordje ‘Verkocht’ in de tuin, in de context een video waar de verkoop van dat huis een rol speelt.

Het kan zijn dat er echter te weinig stiltes of rustmomenten in de video zijn om deze extra informatie uit te spreken. Voeg dan een verlengde audiodescriptie toe. Deze audiodescriptie pauzeert de video zodat er tijd is om een aanvullende beschrijving toe te voegen.
