<!-- @license CC0-1.0 -->

Een website is staand en liggend gelijkwaardig.

Zorg ervoor dat een bezoeker het scherm niet fysiek hoeft te draaien om een webpagina goed te kunnen gebruiken. Je moet de website kunnen bekijken in zowel landschap-modus (liggend) als in portret-modus (staand).

Er kan een uitzondering zijn voor delen en/of functies van de website. Bijvoorbeeld voor het maken en uploaden van een foto van een ID kaart of document.

Sommige mensen hebben hun apparaten in een vaste houding bevestigd. Bijvoorbeeld mensen met een rolstoel met een tablet eraan vast. De tablet is dan niet makkelijk te verplaatsen of te draaien. Een website moet dan werken, los van hoe de tablet gemonteerd is.
