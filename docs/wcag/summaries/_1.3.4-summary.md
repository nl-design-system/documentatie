<!-- @license CC0-1.0 -->

Een website is staand en liggend gelijkwaardig.

Zorg ervoor dat een bezoeker het scherm niet fysiek hoeft te draaien om een webpagina goed te kunnen gebruiken. Je moet de website kunnen bekijken in zowel landschap-modus (liggend) als in portret-modus (staand).

Iemand kan bijvoorbeeld een rolstoel hebben met een tablet eraan vast. Zo kan de tablet overal gebruikt worden. De tablet is dan niet makkelijk te verplaatsen of te draaien. Een website moet dan werken, los van hoe de tablet gemonteerd is.

Als de website iets met een hele specifieke vorm moet tonen, zoals een acceptgiro, dan is er een uitzondering.

Sommige mensen hebben hun apparaten in een vaste houding bevestigd. Dit kan bijvoorbeeld zijn bij mensen met een rolstoel.
