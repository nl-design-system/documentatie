<!-- @license CC0-1.0 -->

Gebruik koppen om de content te structureren. Aan de hand van de koppenstructuur geef je een goede indruk van de inhoud. Het is dan niet nodig de hele tekst te lezen om te vinden wat je zoekt.

Een paragraaf is gedefinieerd als een 'op zichzelf staand gedeelte van geschreven content die gaat over één of meer gerelateerde onderwerpen of ideeën'. Dit succescriterium gaat alleen over de indeling en aanduiding de inhoud. Dit kan tekst zijn maar ook een tabel, lijst of bijvoorbeeld een grafiek.

De naam is ‘paragraaf’ in dit succescriterium is een vertaling van het Engelse ‘section’, het woord paragraaf slaat in deze context dus niet op het HTML-element `<p>` alleen.

De gebruikelijke manier om een paragraafkop aan te geven is met een HTML-kopje, van `h1` tot en met `h6`.
HTML-koppen vormen de ruggengraat van de inhoud van een pagina. Een goede koppenstructuur is nuttig voor verschillende soorten gebruikers:

- Ziende lezers kunnen 'koppensnellen' om snel informatie te vinden, de pagina via visueel duidelijk onderscheidbare koppen scannen op de gezochte informatie.
- Screenreadergebruikers kunnen een lijst van koppen opvragen en zo beslissen welke informatie te gaan lezen.
- Zoekmachines begrijpen de inhoud van een webpagina beter, als deze is opgedeeld via een semantische koppenstructuur en kunnen zo de inhoud beter indexeren.

**Let op**: Dit succescriterium gaat over het beschrijven van lopende tekst en niet over het labelen van componenten zoals formuliervelden, buttons en tabellen, die vallen onder WCAG-succescriterium [4.1.2 Naam, rol, waarde](/wcag/4.1.2).
