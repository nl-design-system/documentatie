<!-- @license CC0-1.0 -->

De inhoud van een pagina heeft de bedoelde betekenis doordat het in een goede volgorde in de HTML staat. Deze volgorde moet in alle situaties door hulpsoftware worden voorgelezen: op een desktopweergave en wanneer ingezoomd.

Wanneer een bezoeker met hulpsoftware de inhoud van boven naar beneden leest, moet de informatie en de volgorde van de informatie logisch en begrijpelijk zijn. Het is belangrijk dat de informatie in de juiste leesvolgorde in de gegenereerde code staat. De leesvolgorde mag afwijken van wat je ziet, maar niet dusdanig anders zijn dat betekenis anders wordt.

