<!-- @license CC0-1.0 -->

Als het belangrijk is dat de inhoud van een pagina in een bepaalde volgorde wordt gelezen, moet hulpsoftware die volgorde ook kunnen volgen. Deze leesvolgorde moet betekenisvol zijn in alle situaties: op een desktop en wanneer ingezoomd. 

Wanneer een bezoeker met hulpsoftware de inhoud van boven naar beneden leest, moet de informatie en de volgorde van de informatie logisch en begrijpelijk zijn. Het is belangrijk dat de informatie in de juiste leesvolgorde in de gegenereerde code staat. De leesvolgorde mag afwijken van wat je ziet, maar niet dusdanig anders zijn dat betekenis anders wordt.

