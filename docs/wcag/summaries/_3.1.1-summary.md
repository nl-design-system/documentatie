<!-- @license CC0-1.0 -->

Geef de menselijke taal waarin de tekst van een webpagina is geschreven aan. Dit kan door in het `html`-element het attribuut `lang` mee te geven met als waarde de taal.

Bijvoorbeeld `<html lang="nl">` voor een pagina met Nederlandse tekst.

Met het `lang`-attribuut vertel je aan een screenreader en andere voorleessoftware in welke taal de tekst van de pagina staat. Dan wordt deze tekst goed voorgelezen.

Of de software deze aangegeven taal ook echt goed voorleest, is ervan afhankelijk of deze taal beschikbaar is op de computer van de gebruiker.
