<!-- @license CC0-1.0 -->

Verras een gebruiker niet, maar maak functionaliteit voorspelbaar en daardoor goed te begrijpen.

Als een gebruiker een formuliercomponent of -optie selecteert of een invoerveld invult met het toetsenbord of met de muis, veroorzaakt dit niet automatisch een contextwijziging.

Bij een contextwijziging verandert onverwacht de indeling, informatie of functionaliteit. Bijvoorbeeld door het direct versturen van een formulier na het kiezen van een select-optie, waarna de gebruiker naar een andere pagina wordt doorgestuurd.

**Let op**: een verandering van **context** is niet hetzelfde als verandering van **content**.
Direct aanpassen van de zoekresultaten, waarbij de gebruiker op dezelfde pagina blijft, valt niet onder dit succescriterium.
