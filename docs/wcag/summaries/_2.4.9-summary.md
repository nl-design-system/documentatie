<!-- @license CC0-1.0 -->

Maak duidelijk waar een link naartoe gaat. Zorg dat de linktekst op zichzelf het doel duidelijk beschrijft.
Behalve als het doel voor iedere gebruiker niet echt duidelijk is. Bijvoorbeeld de linktekst 'Appels groeien aan de boom'. Dit beschrijft niet echt naar welke informatie de link verwijst.

De linktekst is de tekst die zichtbaar is, maar ook de tekst die aan een gebruiker van hulpsoftware wordt voorgelezen. Screenreadergebruikers kunnen een lijst van alle links op een pagina oproepen en zo snel door de website navigeren, maar dan moeten de linkteksten wel onderscheidbaar zijn. De linktekst 'Klik hier' geeft dan onvoldoende informatie.

Zorg ervoor dat linkteksten zo duidelijk moet zijn dat ze bruikbaar zijn zelfs als je de rest van de pagina weghaalt en alleen links overhoudt.

De zichtbare linktekst kan verschillen van de tekst die wordt voorgelezen aan een screenreadergebruiker, maar zorg ervoor dat beide het doel van de link duidelijk omschrijven.

Uitgebreide informatie over goede linkteksten staat bij [WCAG-succescriterium 2.4.4 Linkdoel (in context)](/wcag/2.4.4).
