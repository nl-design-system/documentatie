<!-- @license CC0-1.0 -->

De gebruiker moet de webpagina 400% kunnen vergroten. Het gaat hierbij om alle elementen van een webpagina.

Alle functies, zoals het menu, moeten werken en zichtbaar zijn. Alle tekst moet leesbaar zijn. Er mag geen inhoud buiten beeld vallen, onbereikbaar of verborgen zijn of overlapt worden door andere inhoud wanneer de gebruiker 400% inzoomt of op een buitengewoon klein scherm werkt (320 CSS-pixels bij 256 CSS-pixels).

Zorg ervoor dat er geen horizontale scrollbar nodig is. Hiervoor is een uitzondering voor onderdelen die in essentie twee-dimensionaal zijn, zoals bijvoorbeeld: tabellen, grafieken, video's en landkaarten.
