<!-- @license CC0-1.0 -->

Zorg ervoor dat als de gebruiker bijvoorbeeld een link of button indrukt met een aanwijzer zoals een muis of vinger, er de mogelijkheid is om actie te voorkomen of ongedaan te maken.

Dit voorkomt het per ongeluk aanraken en activeren van functies, waarvan het niet de bedoeling was.

Dat kan op meerdere manieren:

- De actie gebeurt pas bij de `up`-event, en de gebruiker kan nog de aanwijzer verplaatsen naar buiten het element om de up-event te voorkomen.
- De actie gebeurt bij de `down`-event, maar bij de `up`-event wordt het effect weer ongedaan gemaakt.
- Je kunt het effect achteraf weer ongedaan maken.

Er is een uitzondering voor acties waarbij het essentieel is dat ze bij het `down`-event gebeuren.
