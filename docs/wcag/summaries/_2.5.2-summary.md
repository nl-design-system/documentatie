<!-- @license CC0-1.0 -->

Zorg ervoor dat, als de gebruiker bijvoorbeeld een link of button indrukt met een aanwijzer zoals een muis of vinger, er de mogelijkheid is om de actie te voorkomen of ongedaan te maken.

Dit voorkomt het per ongeluk aanraken en activeren van functies, waarvan het niet de bedoeling was.

Dat kan op meerdere manieren:

- De gebruiker kan de aanwijzer nog verplaatsen naar buiten het element om het activeren van de actie te voorkomen. Gebruik hier bij voorkeur het `click`-event voor, omdat dit apparaatonafhankelijk is.
- De actie gebeurt bij het `down`-event, maar bij het `up`-event wordt het effect weer ongedaan gemaakt.
- Je kunt het effect achteraf weer ongedaan maken.

Er is een uitzondering voor acties waarbij het essentieel is dat ze bij het `down`-event gebeuren.
