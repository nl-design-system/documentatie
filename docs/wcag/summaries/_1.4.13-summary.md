<!-- @license CC0-1.0 -->

Maak tijdelijke inhoud voorspelbaar.

Soms wordt inhoud pas zichtbaar bij focus met een toetsenbord of bij een hover met een [aanwijzer](/woordenlijst/#aanwijzer) zoals een muis. Dit gebeurt bijvoorbeeld bij een uitklapmenu of tooltip. De interactie moet dan voorspelbaar zijn.

Hiervoor gelden enkele regels:

- De bezoeker moet de inhoud kunnen verbergen zonder de aanwijzer of focus te verplaatsen, bijvoorbeeld met de <kbd>esc</kbd>-toets.
- Als de inhoud tevoorschijn komt door de aanwijzer, dan moet de aanwijzer ook over deze inhoud bewogen kunnen worden zonder dat deze verdwijnt.
- De extra inhoud moet aanwezig blijven totdat:
  - de zichtbaar-makende focus of aanwijzer verwijderd wordt;
  - of de bezoeker de extra inhoud verbergt;
  - of de extra inhoud niet meer geldig is.

Voor sommige mensen is onvoorspelbare tijdelijke inhoud lastig te verwerken of storend. Bijvoorbeeld voor mensen met een cognitieve beperking en mensen die snel afgeleid zijn.
