<!-- @license CC0-1.0 -->

Als de inhoud wijzigt wanneer een gebruiker over een element hovert met de muis of het de toetsenbordfocus geeft, zorg er dan voor dat de interactie voorspelbaar is.

Bij sommige componenten wordt aanvullende content zichtbaar en daarna weer verborgen door het gebruik van hover met de aanwijzer (muis) of via focus met het toetsenbord. Bijvoorbeeld bij een uitklapmenu of bij het tonen van extra informatie in een tooltip.

Hiervoor gelden enkele regels:

- De gebruiker moet de aanvullende content kunnen verbergen zonder de muis of toetsenbordfocus te verplaatsen, bijvoorbeeld door op de Escape-toets te drukken.
- De gebruiker moet met de aanwijzer (muis) over de extra inhoud kunnen bewegen, zonder dat de inhoud weer wordt verborgen.
- De extra inhoud moet zichtbaar blijven totdat:
  - de toetsenbordfocus of de aanwijzer (muis) zich buiten de extra inhoud verplaatst;
  - of de gebruiker de extra inhoud heeft verborgen;
  - of de extra inhoud niet langer geldig is.
