<!-- @license CC0-1.0 -->

Verras een gebruiker niet als die een interactief element focus geeft. Maak functionaliteit voorspelbaar en daardoor goed te begrijpen.

Als een gebruiker een component focus geeft met het toetsenbord of door erop te klikken met de muis, zorg dan dat die actie niet automatisch een contextwijziging veroorzaakt.

Bij een contextwijziging verandert onverwacht de indeling, informatie, toetsenbordfocus of functionaliteit. Bijvoorbeeld door het direct versturen van een formulier na het kiezen van een select-optie, waarna de gebruiker naar een andere pagina wordt doorgestuurd.
