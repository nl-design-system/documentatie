<!-- @license CC0-1.0 -->

Webpagina's hebben titels die het onderwerp of doel beschrijven.

Bij het uitlezen van een webpagina lezen screenreaders deze tekst als eerste voor, waardoor screenreadergebruikers direct weten op welke pagina ze zich bevinden. Het wordt ook de naam van het venster of tabblad, en de naamsuggestie bij het opslaan van de pagina als bladwijzer. Daarom is het belangrijk dat de titel goed de inhoud van de pagina beschrijft.

Voor een tekstpagina is de titel vaak een combinatie van de hoofdkop, een scheidingsteken en de sitenaam. Bijvoorbeeld: 'Waar kan ik grofvuil inleveren? - Gemeente Voorbeeld'.
