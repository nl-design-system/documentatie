---
title: Meer-stappen-formulier
hide_title: true
hide_table_of_contents: true
sidebar_label: Meer-stappen-formulier
sidebar_position: 1
pagination_label: Meer-stappen-formulier
description: Documentatie rondom het patroon meer-stappen-formulier
keywords:
  - voorbeelden
  - patronen
  - formulieren
  - meer-stappen-formulier
  - onderzoek
---

import { VideoPlayer } from "../../../src/components/VideoPlayer";

# Meer-stappen-formulier

Het kan moeilijk zijn voor mensen om een lang formulier in te vullen. Een eenvoudige manier om het gemakkelijker te maken, is door het formulier in stukjes op te delen. Elk stuk wordt op een aparte pagina weergegeven.

![Schematische weergave van een meer-stappen-formulier](https://raw.githubusercontent.com/nl-design-system/documentatie/assets/voorbeeld_formulier_meer-stappen.png)

## Doel

Het doel achter het verdelen van een formulier in meerdere stappen (of pagina's) is om niet te veel informatie tegelijk te tonen. Dit heeft een paar voordelen:

* Kortere stappen zijn makkelijker en sneller in te vullen.
* Het maakt elke stap minder overweldigend, waardoor mensen worden aangemoedigd om het hele formulier in te vullen.
* Minder elementen per stap maken het eenvoudiger om formulieren te maken die goed werken op verschillende schermformaten.
* Gebruikers maken minder fouten en eventuele fouten zijn makkelijker te verbeteren.

Maar, het gebruik van meerdere stappen heeft ook nadelen. Het kan het invullen van het formulier wat langer maken, omdat gebruikers meer moeten klikken en scrollen. Daarom is het belangrijk om goed te overwegen wanneer het handig is om formulieren in stappen op te knippen en wanneer niet. Hier zijn een paar richtlijnen om te beslissen of dit de juiste aanpak is voor jouw project.

**Wanneer kies je voor een meer-stappen-formulier?**
* Wanneer een formulier in logische stukken kan worden opgeknipt, zoals 'Aanvraag', 'Inloggen, 'Contactgegevens' en 'Controleren.
* Als een formulier erg lang is. Wat onder 'erg lang' kan worden verstaan is uiteraard afhankelijk van de context. Over het algemeen kun je een formulier als erg lang beschouwen wanneer de gebruiker bij een desktopscherm moet scrollen om alle invulvelden te zien.
* Als uit onderzoek blijkt dat men vaak fouten maakt bij het invullen van het formulier. Dan kun je invulvelden van meer informatie voorzien zonder dat het overweldigend over komt. Daarnaast kan men eventuele fouten sneller verbeteren.

**Wanneer kies je niet voor een meer-stappen-formulier?**
* Als het formulier niet lang is, is het waarschijnlijk niet nodig om het in meerdere stappen op te knippen. Dit maakt het invullen wellicht onnodig ingewikkeld. Wat onder 'niet lang' kan worden verstaan is uiteraard afhankelijk van de context. Over het algemeen kun je een formulier als niet lang beschouwen wanneer de gebruiker bij een desktopscherm niet hoeft te scrollen om alle invulvelden te zien.
* Als gebruikers informatie moeten vergelijken of verplaatsen tussen verschillende stappen van het formulier.
* Als je niet weet in welke volgorde mensen het formulier gaan invullen.

## Onderdelen van een meer-stappen-formulier

Een meer-stappen-formulier bestaat vaak uit de volgende onderdelen:

* [Startpunt](startpunt.mdx)
* [Intropagina](intropagina.mdx)
* [Inloggen](inloggen.mdx)
* [Voortgang indicatie](voortgang-indicatie.mdx)
* [Opslaan en stoppen](opslaan-en-stoppen.mdx)
* [Terug navigeren](terug-navigeren.mdx)
* [Funnel header](funnel-header.mdx)
* [Controlepagina](controlepagina.mdx)
* [Bevestigingspagina](bevestigingspagina.mdx)

---

## Help deze documentatie te verbeteren

Om ervoor te zorgen dat deze documentatie nuttig, relevant en up-to-date is, kun je een wijziging voorstellen via [Github](https://github.com/nl-design-system/documentatie).

## Vragen

Heb je een vraag? Twijfel niet en [neem contact op met het kernteam](../../project/kernteam.mdx).
