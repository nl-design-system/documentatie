---
title: Opslaan en stoppen
hide_title: true
hide_table_of_contents: true
sidebar_label: Opslaan en stoppen
sidebar_position: 7
pagination_label: Opslaan en stoppen binnen een meer-stappen-formulier
description: Documentatie rondom opslaan en stoppen binnen een meer-stappen-formulier
keywords:
  - voorbeelden
  - patronen
  - formulieren
  - opslaan en stoppen
  - onderzoek
---

import { VideoPlayer } from "../../../../src/components/VideoPlayer";

# Opslaan en stoppen binnen een meer-stappen-formulier

Bij een meer-stappen-formulier kunnen 'Opslaan' en 'Stoppen' acties voorkomen. Hieronder verzamelen we informatie rondom dit patroon.

![Ontwerp van opslaan en stoppen acties binnen een meer-stappen-formulier](https://raw.githubusercontent.com/nl-design-system/documentatie/assets/voorbeeld_formulier_opslaan-stoppen.png)

## Inzichten uit onderzoek

**Wat gaat goed**

- De acties 'Opslaan' en 'Stoppen' direct onder de primaire actie worden gevonden.
- De labels 'Opslaan en later verder' en 'Stoppen met formulier' worden begrepen.
- De verwachting van het vervolg na 'Stoppen' is duidelijk. Men snapt dat de ingevuld data wordt verwijderd.

**Verder onderzoeken**

- De verwachting van het vervolg na 'Opslaan' lijkt uiteen te lopen. Enkele respondenten verwachten verder te kunnen door nogmaals het formulier te starten, anderen zoeken het eerder in de MijnOmgeving.
- Beide acties zullen verder uitgewerkt moeten worden om dit te valideren. Belangrijke informatie om hier in mee te nemen:
  - Waar gaat men verder in het formulier? Men verwacht niet terug te zijn aan de start.
  - Hoe komt men terug in het formulier? Opnieuw inloggen? Een link per email?
  - Waar vindt men de gegevens om weer terug te komen naar in het formulier?
- Momenteel wordt er gedacht aan modal dialogs waarin wordt toegelicht wat de actie inhoud en opties om de actie daadwerkelijk uit te voeren of te annuleren. Maar misschien werkt een aparte pagina wel net zo goed, of beter. We leren er graag meer over.

<VideoPlayer videoId="r5huuhPEqqA" />

### Achtergrond onderzoek

Dit patroon is toegepast in een meer-stappen-formulier dat is voorgelegd aan mensen met een beperking of die minder taalvaardig zijn. Het formulier maakt onderdeel uit van een handreiking die is geschreven in het kader van de Wet modernisering elektronisch bestuurlijk verkeer (WMEBV).

[Meer informatie over het WMEBV project]

---

## Help deze documentatie te verbeteren

Om ervoor te zorgen dat deze documentatie nuttig, relevant en up-to-date is, kun je een wijziging voorstellen via [Github](https://github.com/nl-design-system/documentatie).

## Vragen

Heb je een vraag? Twijfel niet en [neem contact op met het kernteam](../../../project/kernteam.mdx).
