<!-- @license CC0-1.0 -->

# Maak interactieve elementen groot genoeg

Zorg dat het aanwijsgebied (aanklikbare deel) van radio buttons, checkboxes en icons tenminste 24 bij 24 pixels groot is. Dit is nodig om te voldoen aan het [WCAG-succescriterium 2.5.8 Grootte aanwijsgebied (minimum)](/wcag/2.5.8) (niveau AA).

Maar een aanklikbaar gebied van 44 bij 44 pixels, voor het aanklikbare deel, is veel gebruiksvriendelijker voor mensen met dikke vingers of een trillende hand. Houdt daarom een aanklikbaar gedeelte aan van tenminste 44 bij 44 pixels.

Adrian Roselli over doelgrootte in [<span lang="en">Target Size and 2.5.5</span>](https://adrianroselli.com/2019/06/target-size-and-2-5-5.html): "Ongeacht het toegankelijkheidsniveau dat je wilt aanhouden, probeer ervoor te zorgen dat interactieve besturingselementen minimaal 44 bij 44 pixels groot zijn. Links in tekstblokken zijn uitgezonderd.".

In [<span lang="en">Designing better target sizes</span>](https://ishadeed.com/article/target-size) legt Ahmad Shadeed duidelijk uit wat doelgrootte precies is en wat de impact is voor een gebruiker. Hij pleit ook voor een minimale doelgrootte van 44 bij 44 pixels.

Google's Material Design kiest ook voor een groter aanklikgebied, ondersteund met gebruikersonderzoek. Dit wordt uitgelegd in de YouTube video [<span lang="en">Designing A11y with Material Design</span>](https://www.youtube.com/watch?v=nTNwZXVRGdY&t=163s).

Zie ook het [WCAG-succescriterium Grootte aanwijsgebied (verbeterd)](https://www.w3.org/WAI/WCAG22/Understanding/target-size-enhanced.html) (niveau AAA).
