<!-- @license CC0-1.0 -->

# Verstuur een formulier niet automatisch na het wijzigen of invullen van een formulierveld

Verstuur bij voorkeur alleen het formulier wanneer de gebruiker de submitbutton gebruikt, doe dit niet automatisch met een andere aanleiding. Is het echt noodzakelijk om het formulier op een ander moment te versturen, informeer de gebruiker dan duidelijk vooraf.

Versturen na bijvoorbeeld het kiezen van een optie kan de gebruiker verrassen: wat gebeurt er, ik wilde nog even checken wat ik had ingevuld, heb ik nu het goede gekozen?

Let wel: het gaat hier om het daadwerkelijk versturen van het formulier. Dus als de **context** verandert. Bijvoorbeeld: je gaat naar een bevestigingspagina.

Het updaten van bijvoorbeeld zoekresultaten waarbij alleen de **content** verandert valt hier niet onder. Bijvoorbeeld: alleen het aantal zoekresultaten verandert, maar je blijft op dezelfde pagina.

## Meer lezen over gerelateerde WCAG-succescriteria op NL Design System

Op de WCAG succescriteria pagina's op deze website lees je meer over veelgemaakte fouten en hoe je kunt testen of jouw website aan de succescriteria voldoet.

- [Succescriterium 2.1.1 Toetsenbord](/wcag/2.1.1/)
- [Succescriterium 3.2.1 Bij focus](/wcag/3.2.1/)
- [Succescriterium 3.2.2 Bij input](/wcag/3.2.2/)
- [Succescriterium 3.2.3 Consistente navigatie](/wcag/3.2.3/)
