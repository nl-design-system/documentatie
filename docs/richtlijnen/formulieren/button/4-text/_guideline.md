<!-- @license CC0-1.0 -->

# Duidelijke buttontekst die beschrijft wat de button doet

Geef buttons een duidelijke tekst, die beschrijft wat er gaat gebeuren.

- Liever niet 'Verstuur', maar bijvoorbeeld 'Meld je aan', 'Aanmelden', 'Geef je op', 'Verstuur uw klacht' of 'Registreer'.
- Liever niet 'Wijzig', maar 'Wijzig uw adresgegevens'.
- Liever niet 'Volgende', maar 'Volgende stap'.
- Liever niet 'Vorige', maar 'Vorige stap'.

Dit is geruststellend en duidelijk. De gebruiker weet wat er gaat gebeuren en zal minder onzeker zijn om een formulier in te vullen en te versturen. Bij 'Volgende' kan er tenslotte van alles gebeuren.

![Een button met het label 'wijzig' en een button met het label 'Wijzig uw gegevens'.](https://raw.githubusercontent.com/nl-design-system/documentatie/assets/richtlijnen_formulier_buttons_label.png)

Buttons kunnen tekst bevatten, een icoontje en een combinatie van beide. Uit gebruikersonderzoek blijkt dat niet iedereen alle icoontjes snapt. Het is beter om naast een icoontje ook zichtbare tekst te plaatsen. Volgens de Nielsen Norman Group in [<span lang="en">Icon Usability</span>](https://www.nngroup.com/articles/icon-usability/).

> Het begrijpen van een icoon is gebaseerd op eerdere ervaringen. Omdat de meeste iconen geen vaste betekenis hebben, zijn tekstlabels nodig om de betekenis eenduidig over te brengen.

## Gerelateerde patronen en templates:

Deze richtlijn is een aanbevolen werkwijze, gebaseerd op gebruikersonderzoek. Inzichten met betrekking tot deze richtlijn vind je terug in de volgende patronen en templates:

- [GitHub Discussion voor 'Volgende stap' actie in een meerstappenformulier](https://github.com/orgs/nl-design-system/discussions/377)
- [GitHub Discussion voor de Controlepagina in een meerstappenformulier](https://github.com/orgs/nl-design-system/discussions/372)

## Gerelateerde links:

- Het NL Design System [Figma Template meerstappenformulier](https://www.figma.com/design/taAnsV55PVP0cmw18BnMDk/NLDS---Voorbeeld---Templates?node-id=1528-3874)
- [Wat overheden kunnen leren van de ideale webshop](https://www.ncdt.nl/vorige-edities/2023/wat-overheden-kunnen-leren-van-de-ideale-webshop2/), presentatie van Anouk Butterlin.
- [<span lang="en">Why Your Form Buttons Should Never Say 'Submit'</span>](https://uxmovement.com/forms/why-your-form-buttons-should-never-say-submit/), UX Movement.
- [<span lang="en">3 common examples of button text that degrades UX and how to rewrite them so theyâ€™re clear</span>](https://adamsilver.io/blog/3-common-examples-of-button-text-that-degrades-ux-and-how-to-rewrite-them-so-theyre-clear/), van Adam Silver.
- [Where to put buttons on forms](https://adamsilver.io/blog/where-to-put-buttons-on-forms/) van Adam Silver.
