<!-- @license CC0-1.0 -->

# Plaats de informatie over waar de gebruiker is in de stappen boven het formulier

Plaats tekst en uitleg die hoort bij het formulier buiten het `<form>` element. Dus zet informatie over de stappen **boven** en niet **binnen** het `<form>` element. Dan is de kans dat screenreadergebruikers deze informatie missen het kleinst. Het waarom staat uitgelegd bij de richtlijn [Koppel een description aan het formulierveld](/richtlijnen/formulieren/descriptions/koppelen).

Het voordeel van een formulier in meer stappen is, dat je makkelijker uitgebreide informatie per stap kunt toevoegen **boven** het formulier. Dat scheelt de complexiteit van eventueel gebruik van ARIA om tekst te laten voorlezen bij een formulierveld.

Het aangeven van de hoeveelheid stappen boven het formulier is nodig om te voldoen aan het [WCAG-succescriterium 1.3.2 Betekenisvolle volgorde](/wcag/1.3.2) (niveau A).
