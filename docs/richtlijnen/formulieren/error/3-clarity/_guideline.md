<!-- @license CC0-1.0 -->

# Schrijf een duidelijke foutmelding

"Dit veld is verplicht" geeft onvoldoende informatie. Een op maat geschreven foutmelding geeft de gebruiker veel meer houvast.

Geef de gebruiker ook nooit de schuld. De meeste mensen worstelen met alle informatie en functionaliteit op het web. Help gebruikers zo goed mogelijk om het formulier te versturen.

Maak foutmeldingen daarom zo veel mogelijk beschrijvend en op maat. Schrijf in plaats van "Ongeldige invoer" of "Dit veld is verplicht" bijvoorbeeld:

- Vul een geldig e-mailadres in, bijvoorbeeld naam@voorbeeld.nl.
- De geldigheidsdatum van uw paspoort moet in de toekomst zijn.
- Vul het huisnummer in zodat wij je bestelling kunnen opsturen.

Gebruik een punt aan het eind van de foutmelding (of andere melding). Dan stopt de screenreader even en is het duidelijker dat de foutmelding apart een zin is.

Het design system van GOV.UK geeft duidelijke (Engelstalige) informatie over de tekst van foutmeldingen [<span lang="en">Be clear and concise</span>](https://design-system.service.gov.uk/components/error-message/#be-clear-and-concise). In de video [<span lang="en">Help Users Recognize, Diagnose, and Recover from Errors</span>](https://www.nngroup.com/videos/usability-heuristic-recognize-errors/) geeft de Nielsen Norman Group tips voor goede hulp aan gebruikers voor het verhelpen van fouten.

Het schrijven van foutmeldingen en een duidelijke toelichting op wat er mis gaat, is nodig om te voldoen de volgende WCAG-succescriteria:

- [3.3.1 Foutidentificatie](/wcag/3.3.1) (niveau A).
- [3.3.3 Foutsuggestie](/wcag/3.3.3) (niveau AA).
