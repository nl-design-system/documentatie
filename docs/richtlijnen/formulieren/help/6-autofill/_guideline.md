<!-- @license CC0-1.0 -->

# Vul bekende informatie in waar mogelijk

Als de gebruiker is ingelogd, gebruik dan bekende informatie om velden vast in te vullen. In DigiD-sessies is bijvoorbeeld al veel informatie beschikbaar, die zou kunnen worden gebruikt om velden vooraf in te vullen.
Het [gebruik van DigiD](<https://www.rijksoverheid.nl/onderwerpen/privacy-en-persoonsgegevens/vraag-en-antwoord/welke-organisaties-mogen-mijn-burgerservicenummer-bsn-gebruiken#:~:text=Alle%20overheidsorganisaties%20mogen%20gebruik%20maken%20van%20uw%20burgerservicenummer%20(BSN).>) is wel aan wettelijke voorwaarden verbonden.

### Autocomplete

Het HTML-attribuut `autocomplete` maakt het voor de gebruiker makkelijker om al eerder ingevulde informatie automatisch toe te voegen. De volledige lijst waarden staat op de MDN-website: [HTML-attribuut: autocomplete](https://developer.mozilla.org/en-US/docs/Web/HTML/Attributes/autocomplete).

Sommige waarden zijn onduidelijk of ontbreken voor Nederlandse toepassingen. Jules Ernst van 200 OK heeft een overzicht gemaakt van de beste manier om [autocomplete in Nederlandse formulieren](https://www.200ok.nl/tips/autocomplete/#dutch) toe te passen.

Toevoegen van autocomplete aan de formuliervelden is nodig om te voldoen aan het [WCAG-Succescriterium 1.3.5 Identificeer het doel van de input](/wcag/1.3.5/) (niveau AA).
