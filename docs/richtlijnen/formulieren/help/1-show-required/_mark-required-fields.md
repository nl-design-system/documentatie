<!-- @license CC0-1.0 -->

# Verplichte velden markeren

Zijn de meeste velden in een formulier 'niet verplicht'? Of is het technisch niet mogelijk om de niet-verplichte velden te markeren? Geef dit dan aan door bij de verplichte velden de tekst '(verplicht)' in het label op te nemen.

Een populaire manier om verplichte velden aan te duiden is door in het label een asterisk '\*' op te nemen. Dit heeft niet de voorkeur omdat dit een extra denkstap voor de gebruikers vergt, zoals blijkt uit bovenstaand gebruikersonderzoek.

Gebruik je deze constructie toch omdat je CMS of plug-in alleen deze mogelijkheid biedt, leg dan boven het formulier uit wat de asterisk betekent. Een asterisk alleen bij het formulierveld is niet voldoende, niet iedereen bezit deze voorkennis.

Uit onderzoek van Elevenways blijkt dat de asterisk goed wordt voorgelezen door screenreaders: [Hoe screenreaders speciale tekens lezen: een update](https://elevenways.be/nl/artikels/hoe-screen-readers-speciale-tekens-lezen).
