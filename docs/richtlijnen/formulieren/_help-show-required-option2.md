### Optie 2: Geef aan welke velden verplicht zijn

Als het formulier meer niet-verplichte velden bevat, of als je CMS of plug-in het niet toelaat om alleen niet-verplichte velden aan te duiden is het omgekeerde mogelijk: geef aan welke velden verplicht zijn.

Geef dit aan door bij de verplichte velden de tekst '(verplicht)' in het label op te nemen.

Een populaire manier om verplichte velden aan te duiden is door in het label een asterisk '\*' op te nemen. Dit heeft niet de voorkeur omdat dit een extra denkstap voor de gebruikers vergt blijkt uit bovenstaand gebruikersonderzoek.

Gebruik je deze constructie toch omdat je CMS of plu-in alleen deze mogelijkheid biedt, leg dan wel boven het formulier uit wat de asterisk betekent. Een asterisk alleen bij het formulierveld is niet voldoende, niet iedereen bezit die voorkennis.
