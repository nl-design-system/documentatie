# Houd de description kort en to-the-point

Heb je erg veel tekst nodig om het formulier goed in te vullen, vermeld deze tekst dan boven het formulier of op een introductiepagina voordat een gebruiker het formulier gaat invullen.

Soms is het niet te voorkomen dat een formulier jargon bevat, bijvoorbeeld omdat termen wettelijk zijn vastgelegd. Leg in zulke gevallen duidelijk uit wat zo'n term betekent.

Als informatie als losse tekstblokken tussen de vragen staat, bestaat de kans dat een screenreadergebruiker deze informatie mist.

Gebruik liever geen tooltips, dan maak je het voor de gebruiker moeilijker om belangrijke informatie te lezen. Het vergt een extra klik (of toetsenbordaanslagen) en wordt niet door alle gebruikers goed begrepen. Als het echt belangrijk is, laat de informatie dan meteen zien.
