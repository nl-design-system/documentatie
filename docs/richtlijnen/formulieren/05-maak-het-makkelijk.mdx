---
title: Maak het makkelijk | Formulieren
hide_title: true
hide_table_of_contents: false
sidebar_label: Maak het makkelijk
sidebar_position: 5
pagination_label: Maak het makkelijk | Formulieren
description: Maak het gebruikers makkelijker door bijvoorbeeld velden voor in te vullen en te zorgen dat velden werken met autocomplete

keywords:
  - richtlijnen
  - formulieren
  - toegankelijkheid
  - labels
---

<!-- @license CC0-1.0 -->

import { Paragraph } from "@utrecht/component-library-react";

# Maak het makkelijk

<Paragraph lead>
  Maak het gebruikers makkelijker door informatie voor in te vullen en ondersteuning te bieden voor
  toetsenbord-navigatie en autocomplete.
</Paragraph>

## Vul bekende informatie in waar mogelijk

Als de gebruiker is ingelogd, gebruik dan bekende informatie om velden vast in te vullen. Specifiek in DigiD-sessies is er een hoop informatie beschikbaar.

## Maak alles bereikbaar met het toetsenbord

Sommige gebruikers navigeren door een formulier met hun `Tab`-toets. Zorg dat alle onderdelen van het formulier bereikbaar zijn en gebruikt kunnen worden met alleen een toetsenbord (inclusief bijvoorbeeld kalenders). Dit ondersteunt toetsenbordgebruikers, maar ook gebruikers met andere randapparatuur die zich als toetsenbordpresenteert, zoals een _switch control_.

## Bereid velden voor op autocomplete

Met het `autocomplete` attribuut in HTML kun je per veld aangeven wat voor soort invoer er verwacht wordt, zodat de browser bekende informatie kan voorstellen als autosuggest-opties. Gebruik je bijvoorbeeld `autocomplete="street-address"`, dan kan de browser suggesties doen. Dit kan gebruikers een hoop typewerk schelen.

## Test met vertaaldiensten

Sommige gebruikers maken gebruik van vertaaldiensten als Google Translate om formulieren te bekijken, bijvoorbeeld inwoners die het Nederlands niet machtig zijn. Optimaliseer voor compatibiliteit met dit soort diensten: zorg bijvoorbeeld dat het vervangen van woorden of zinnen door langere of kortere teksten de lay-out ongedeerd laat.
