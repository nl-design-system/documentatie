## Verstuur een formulier niet automatisch na het wijzigen of invullen van een formulierveld

Gebruik bij voorkeur altijd alleen een verzendknop om een formulier te versturen. Is het echt noodzakelijk om het formulier op een ander moment te versturen, informeer de gebruiker dan duidelijk vooraf.

Versturen na bijvoorbeeld het kiezen van een optie kan de gebruiker verrassen: wat gebeurt er, ik wilde nog even checken wat ik had ingevuld, heb ik nu het goede gekozen?

Let wel: het gaat hier om het daadwerkelijk versturen van het formulier. Dus als de **context** verandert. Het updaten van bijvoorbeeld zoekresultaten waarbij alleen de **content** verandert valt hier niet onder.

Door een formulier niet onverwacht te versturen voldoe je aan het WCAG-succescriterium [3.2.2 Bij Input](https://www.w3.org/WAI/WCAG22/Understanding/on-input.html) (niveau A).
