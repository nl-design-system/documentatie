## Controleer op het juiste moment op fouten

Het is van belang _wanneer_ een veld op fouten wordt gecheckt.

Stel, je typt een e-mailadres en na het invoeren van het eerste karakter verschijnt al een foutmelding "Ongeldig e-mailadres".

Die melding verdwijnt pas als het hele e-mailadres is ingevuld. Dit is niet alleen irritant, het kan ook onzekerheid en verwarring veroorzaken. Wat doe ik fout? Ik ben nog niet klaar met invullen en het is nu al fout!

Controleer een veld pas als de gebruiker het veld verlaat en liefst pas na verzenden.

Meer informatie over de bezwaren van "live" validatie: [The problem with live validation and what to do instead](https://adamsilver.io/blog/the-problem-with-live-validation-and-what-to-do-instead/) van Adam Silver.
