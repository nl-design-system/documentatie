## Bied als laatste stap een opsomming aan van alle ingevoerde gegevens

Geef de gebruiker de zekerheid dat alles goed is ingevoerd. Maak de laatste stap van een meerstappenformulier dan ook een opsomming van de ingevulde gegevens en bied een manier aan om deze gegevens te wijzigen.

Dit geeft de bezoeker de zekerheid dat alles goed is ingevuld voordat deze het formulier verzendt en verkleint de kans op fouten.

Het aanbieden van een controlestap in een multistappenformulier is altijd een goed idee. En voor formulieren met een wettelijk verplichting of financiÃ«le transactie voldoe je met een controlestap aan het WCAG-succescriterium [3.3.4 Foutpreventie (wettelijk, financieel, gegevens)](https://www.w3.org/WAI/WCAG21/Understanding/error-prevention-legal-financial-data.html) (niveau AA).
