## Een placeholder is geen vervanger van een label

De gebruiker moet altijd een zichtbare indicatie hebben over wat in te vullen. Ook tijdens het typen, wanneer de placeholder verdwijnt of als de informatie al automatisch is ingevuld.

Gebruik dus niet enkel de placeholder om aan te geven wat een gebruiker moet invullen.

Een ander probleem met placeholders is dat bij inzoomen lange tekst te groot kan worden voor het formulierveld en daardoor afhakt en onleesbaar wordt.

Door het permanent goed zichtbaar tonen van het label voldoe je aan het WCAG-succescriterium 3.3.2: [Labels of instructies (niveau A)](https://www.w3.org/WAI/WCAG21/Understanding/labels-or-instructions). Meer hierover bij de [richtlijnen over labels](/richtlijnen/formulieren/alle-richtlijnen/links).
