## Zorg voor een logische volgorde van de informatie

De informatie in een formulier moet logisch zijn als de gebruiker van boven naar beneden leest.

Zet dus geen belangrijke informatie onder de submitbutton. Bezoekers verwachten dit niet en kunnen die informatie missen, zeker als deze slechtziend of blind zijn.

Is deze constructie toch dringend gewenst:
Geef aan als er meer formuliervelden of links volgen onder de submitbutton. Dit kan bijvoorbeeld voor screenreadergebruikers door gebruik te maken van een ongeordende lijst `<ul>`. Daardoor leest de software voor dat er meer informatie volgt. Dit is op dit moment een punt van discussie. [Deel je mening op GitHub](https://github.com/nl-design-system/documentatie/discussions/473).

Door het geven van een logische volgorde van informatie voldoe je aan het WCAG-succescriterium [1.3.2 Betekenisvolle volgorde](https://www.w3.org/WAI/WCAG22/Understanding/meaningful-sequence.html) (niveau A).
