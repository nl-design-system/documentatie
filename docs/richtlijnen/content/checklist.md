---
title: Checklist voor toegankelijk content
hide_title: true
hide_table_of_contents: true
sidebar_label: Checklist toegankelijke content
sidebar_position: 99
pagination_label: Checklist toegankelijke content
description: Checklist voor het controleren van de toegankelijkheid van content.
slug: /richtlijnen/checklist-content
keywords:
  - tekstopmaak
---

# Checklist toegankelijke content

Deze kennisbank bevat een hoop informatie. Maar waar moet je beginnen als contentmaker? Dit overzicht is bedoeld om je op weg te helpen bij het vinden van de juiste informatie over toegankelijke content. Gebruik deze lijst om continu te checken of de door jouw ingevoerde content wel door iedereen gelezen en gezien kan worden. Wacht niet tot je alles al hebt ingevoerd maar gebruik deze lijst zo vaak en zo vroeg mogelijk. Op die manier maak je toegankelijkheid een integraal onderdeel van de ontwikkeling van jouw content.

**N.B.** Het doel van deze lijst is vooral om je op weg te helpen, niet om volledig te zijn. Deze lijst is niet uitputtend maar geeft je een aantal belangrijke startpunten waarmee je content door zoveel als mogelijk mensen gebruikt kan worden. Deze lijst zal in de loop van de tijd verder worden aangevuld.

## Koppen

Met koppen breng je structuur aan in je tekst. Waarmee je het voor iedereen begrijpelijker maakt. Daarom is het belangrijk dat ze op de juiste manier worden gebruikt. Check je koppen op de volgende punten:

- [Heb je de juiste kopniveaus gebruikt?](/richtlijnen/content/tekstopmaak/koppen/#opmaak-van-koppen)
- [Klopt de volgorde?](/richtlijnen/content/tekstopmaak/koppen#kopniveaus)
- [Hebben alle koppen een beschrijvende inhoud?](/richtlijnen/content/tekstopmaak/koppen#inhoud-van-koppen)

## Afbeeldingen

Niet iedereen kan afbeeldingen zien. Daarom is het belangrijk om alternatieve teksten toe te voegen aan de afbeeldingen op jouw website. Zo heeft iedereen, met of zonder beperking, toegang tot dezelfde informatie.

- [Hebben alle niet-decoratieve afbeeldingen een alt-tekst?](richtlijnen/content/afbeeldingen/algemene-richtlijnen)
- [Mag de alt-tekst worden leeg gelaten?](/richtlijnen/content/afbeeldingen/decoratieve-afbeeldingen)

## Tabellen

Met tabellen kun je gegevens presenteren op een overzichtelijke manier. De manier waarop je een tabel inzet en de opmaak van de tabel bepalen of deze toegankelijk is en ook gebruikt kan worden door mensen met een schermlezer.

- [Worden kolom- en rijkoppen gebruikt?](/richtlijnen/content/tekstopmaak/tabellen#toegankelijke-tabellen-maken)
- [Is de tabel niet te ingewikkeld?](/richtlijnen/content/tekstopmaak/tabellen#begrijpelijke-tabellen-maken)
- [Wordt de tabel niet gebruikt voor opmaak?](/richtlijnen/content/tekstopmaak/tabellen#doel-van-de-tabel)
- [Staat de inhoud van de tabel in de juiste volgorde?](/richtlijnen/content/tekstopmaak/tabellen#inhoud-van-de-tabel)

## Opsommingen

Opsommingen of lijsten zijn een andere manier om informatie te ordenen. Als een opsomming goed opgemaakt is, dan is de opsomming beter bruikbaar voor bijvoorbeeld blinde mensen die een schermlezer gebruiken.

- [Is de correcte opmaak gebruikt?](/richtlijnen/content/tekstopmaak/opsommingen#lijst-elementen)
- [Is de juiste wijze van opsomming gekozen?](/richtlijnen/content/tekstopmaak/opsommingen#genummerde-en-ongenummerde-lijsten)

## Tekst benadrukken

Het kan heel goed zijn om tekst te benadrukken. Doe dat dan wel op een toegankelijke manier, zodat alle bezoekers er baat bij hebben.

- [Is alleen vet of cursief gebruikt voor het benadrukken van delen van de tekst?](/richtlijnen/content/tekstopmaak/tekst-benadrukken#dikgedrukt-en-schuingedrukt)
- [Zijn er geen hele stukken tekst vet gemaakt?](/richtlijnen/content/tekstopmaak/tekst-benadrukken#dikgedrukt-en-schuingedrukt)
- [Is er geen of beperkt gebruik gemaakt van ALL-CAPS?](/richtlijnen/content/tekstopmaak/tekst-benadrukken#all-caps-tekst)
- [Is er geen gebruik gemaakt van onderstreepte tekst?](/richtlijnen/content/tekstopmaak/tekst-benadrukken#onderstrepen)

## Citaten

Wil je een citaat toevoegen? Kies dan voor de juiste manier om dit te doen. Zo zijn je citaten ook leesbaar en begrijpbaar voor gebruikers van hulptechnologie.

- [Is de juiste weergave voor een citaat gekozen?](/richtlijnen/content/citaten)

## Video

Je wil dat je video's ook toegankelijk zijn voor bezoekers die het beeld niet kunnen zien en bezoekers die de audio niet kunnen horen. Ook voor andere groepen bezoekers is het prettig om de informatie in je video op meerdere manieren aan te bieden.

- [Is de video ondertiteld?](/richtlijnen/content/video/ondertiteling)
- Is de audio in de video beschreven?
- Is er een transcript aanwezig?
