---
title: Taal instellen · Content · Richtlijnen
hide_title: true
hide_table_of_contents: false
sidebar_label: De juiste taal instellen
pagination_label: De juiste taal instellen
description: Geef aan welke taal wordt gebruikt in de pagina of als deze anders is voor een deel van de pagina.
slug: /richtlijnen/content/tekstopmaak/taal
keywords:
  - semantiek
  - tekstopmaak
  - structuur
  - tekststructuur
  - taal
---

<!-- @license CC0-1.0 -->

import { Canvas } from "@site/src/components/Canvas/Canvas";
import { Guideline } from "@site/src/components/Guideline";
import FooterInfo from "@nl-design-system-unstable/documentation/richtlijnen/\_footer_info.md";

# De juiste taal instellen

Voor de toegankelijkheid van je content is het belangrijk dat de gebruikte taal goed is ingesteld. Dat geldt voor de hele pagina én voor losse woorden of zinnen in een andere taal.

Mensen die een schermlezer gebruiken of een automatische vertaalfunctie inschakelen, zijn afhankelijk van deze instellingen. Als de taal niet goed is opgegeven, worden woorden verkeerd uitgesproken of fout vertaald.

## Stel de juiste paginataal in

Elke webpagina heeft een hoofdtal. Die moet overeenkomen met de taal waarin de tekst op die pagina is geschreven.

In sommige systemen kun je dit als redacteur zelf instellen — bijvoorbeeld via de pagina-instellingen. In andere gevallen doet het CMS dat automatisch of is het al voor je ingesteld. Twijfel je? Vraag het aan een collega of beheerder.

## Geef aan als een stukje tekst in een andere taal is geschreven

Gebruik je bijvoorbeeld een Engelse term (call to action), een Frans citaat of een Duitstalige naam van een organisatie? Geef dan aan dat dit stukje in een andere taal is geschreven.

In sommige CMS’en kan dat via een opmaakoptie of een taalinstelling bij een tekstblok.

Spreek je een stukje tekst anders uit dan de rest? Dan is het meestal goed om de taal ook apart aan te geven.

Je hoeft dit niet zelf met code op te lossen. Maar als je CMS deze mogelijkheid biedt, gebruik die dan. Lukt het niet? Vraag dan iemand in je team die meer rechten heeft in het CMS, of neem contact op met de websitebeheerder.

Lukt het niet om dit zelf te controleren of aan te passen? Vraag dan iemand in je team die meer rechten heeft in het CMS, of neem contact op met de websitebeheerder.

## Hoe te testen

Lees je pagina rustig door en let op of er stukken tekst zijn in een andere taal dan de rest. Controleer het volgende:

- Is de juiste taal ingesteld voor de hele pagina?
  Bekijk de pagina-instellingen in het CMS. Klopt de gekozen taal met de hoofdtaal van de inhoud?
- Staan er woorden of zinnen in een andere taal?
  Bijvoorbeeld Engelse termen, Franse uitdrukkingen of citaten in een andere taal. Vraag jezelf bij elk geval af:
  Is dit als andere taal gemarkeerd in het CMS?
- Worden vreemde uitspraken voorgelezen door een schermlezer?
  Heb je toegang tot een schermlezer (zoals NVDA of VoiceOver)? Probeer dan of de uitspraak van anderstalige woorden klopt. Zo niet, dan ontbreekt waarschijnlijk de juiste taalinstelling.

## Meer lezen over gerelateerde WCAG-succescriteria op NL Design System

Op de WCAG succescriteria pagina's op deze website lees je meer over veelgemaakte fouten en hoe je kunt testen of jouw website aan de succescriteria voldoet.

- [Succescriterium 3.1.1 Taal van de pagina](/wcag/3.1.1)
- [Succescriterium 3.1.2 Taal van onderdelen](/wcag/3.1.2)

<FooterInfo />
