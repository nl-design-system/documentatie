---
title: Dik- of schuingedrukte tekst · Content · Richtlijnen
hide_title: true
hide_table_of_contents: false
sidebar_label: Dik- of schuingedrukte tekst
pagination_label: Dik- of schuingedrukte tekst
description: Dik- of schuingedrukte tekst in NL Design System
slug: /richtlijnen/content/betekenisvolle-tekstopmaak/dik-en-of-schuingedrukte-tekst
keywords:
  - copywriter
  - taalgebruik
---

# Dik- of schuingedrukte tekst

Leg nadruk op woorden of zinsdelen door ze dikgedrukt (bold) of schuingedrukt (italic) te maken. Gebruik hiervoor de knoppen van de content-editor op je website of in je tekstverwerker. Dit geeft de tekst niet alleen vorm, maar ook een betekenis mee.

## Knoppen in de content-editor

In de content-editor hebben de knoppen voor dikgedrukte tekst of schuingedrukte tekst vaak de letter B of I.

## Vorm en betekenis

Door de knoppen in een content-editor te gebruiken, verander je de visuele opmaak en de onderliggende code. Met de elementen in de code breng je de nadruk ook over aan gebruikers van hulptechnologie.

Gebruik deze opties niet om teksten op te maken. Bijvoorbeeld als je een hele alinea graag dikgedrukt wilt hebben omdat je dat mooier vindt. Deze opties passen niet alleen de vorm van een tekst, maar ook de betekenis ervan aan.

## Strong en em-elementen

Bij goed gebruik van je tekstverwerker word je dikgedrukte of schuingedrukt tekst in [strong en em-elementen](/richtlijnen/stijl/typografie/strong-en-em-elementen) geplaatst.

## Het verschil tussen dik- en schuingedrukt

Gebruik dikgedrukte tekst en strong-elementen om een deel van de zin extra belangrijk te maken. Bijvoorbeeld: **Pas op!** Dit is **erg gevaarlijk**.
Gebruik schuingedrukte tekst en het em-element om de betekenis van de zin aan te passen. Bijvoorbeeld: _Moet_ ik dit nu doen? of Moet _ik_ dit nu doen?

## Meer lezen over gerelateerde WCAG-succescriteria op NL Design System

Op de WCAG succescriteria pagina's op deze website lees je meer over veelgemaakte fouten en hoe je kunt testen of jouw website aan de succescriteria voldoet.

- [Succescriterium 1.3.1 Info en relaties](/wcag/1.3.1)
