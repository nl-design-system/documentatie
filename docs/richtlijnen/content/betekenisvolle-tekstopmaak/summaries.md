---
title: Opsommingen · Content · Richtlijnen
hide_title: true
hide_table_of_contents: false
sidebar_label: Opsommingen
pagination_label: Opsommingen
description: Opsommingen in NL Design System
slug: /richtlijnen/content/betekenisvolle-tekstopmaak/opsommingen
keywords:
  - copywriter
  - taalgebruik
---

# Opsommingen

Met opsommingen of lijsten kun je informatie ordenen. Als een opsomming goed opgemaakt is, dan is de opsomming beter bruikbaar voor bijvoorbeeld blinde mensen die een schermlezer gebruiken. Een schermlezer kan aangeven hoeveel items een lijst heeft en maakt het mogelijk om 'm over te slaan. Ook voor andere mensen zijn opsommingen overzichtelijk en is informatie makkelijker te ‘scannen’.

## Lijst-elementen

Stel een lijst in als lijst-element via de contenteditor op de website. Zo krijgt de lijst de juiste opmaak en de juiste HTML-elementen mee. Lees meer over [het belang van HTML-elementen](/richtlijnen/formulieren/wanneer-welk-form-element/betekenisvolle-html-elementen).

Type niet zelf sterretjes, streepjes of nummers om een lijst te maken.

## Genummerde en ongenummerde lijsten

Gebruik een genummerde lijst wanneer de nummering de bezoeker helpt met het verwerken van de informatie of als de items in een vaste volgorde staan. Bijvoorbeeld bij een stappenplan. Gebruik anders een ongenummerde lijst met opsommingstekens.

## Meer lezen over gerelateerde WCAG-succescriteria op NL Design System

Op de WCAG succescriteria pagina's op deze website lees je meer over veelgemaakte fouten en hoe je kunt testen of jouw website aan de succescriteria voldoet.

- [Succescriterium 1.3.1 Info en relaties](/wcag/1.3.1)
