---
title: Tabellen · Content · Richtlijnen
hide_title: true
hide_table_of_contents: false
sidebar_label: Tabellen
pagination_label: Tabellen
description: Tabellen in NL Design System
slug: /richtlijnen/content/betekenisvolle-tekstopmaak/tabellen
keywords:
  - copywriter
  - taalgebruik
---

# Tabellen

Je gebruikt tabellen om gegevens te laten zien. Maak een tabel ook toegankelijk. Gebruik rijkoppen of kolomkoppen. De inhoud is dan ook begrijpelijk voor mensen die een schermlezer gebruiken. Gebruik tabellen niet alleen voor een mooiere opmaak. Plaats bijvoorbeeld geen afbeelding naast een tekst met de hulp van een tabel.

## Eisen vanuit WGAG

- Markeer koppen als rijkoppen of kolomkoppen. In het systeem waarmee je informatie op een site publiceert, kun je vaak aangeven of er alleen rijkoppen alleen kolomkoppen of rijkoppen en kolomkoppen zijn. Dit geeft de relatie tussen kopcellen en gegevenscellen aan. Hulptechnologieën geven met deze informatie extra uitleg aan gebruikers.
- Gebruik niet alleen kleur om informatie te geven. Denk aan groene tekst die aangeeft dat een datum nog beschikbaar is en rode tekst voor data die niet meer beschikbaar zijn. Geef de beschikbaarheid ook op een andere manier aan, bijvoorbeeld met tekst.
- Vermijd het verwijzen naar kleur, bijvoorbeeld “in de grijze rijen staat (…)”.
- Gebruik geen tussenkopjes in de tabel die niet als koppen zijn aangegeven.
- Als je informatieve afbeeldingen in je tabel gebruikt, geef ze dan een goede alternatieve tekst.
- Zorg voor voldoende kleurcontrast tussen de tekst en achtergrond.

## Doe dit ook voor goede toegankelijkheid

- Gebruik een goede logische tabelstructuur.
- Maak tabellen niet te ingewikkeld, dit maakt het moeilijker om tabellen toegankelijk te maken.
- Bedenk goed hoe data zo eenvoudig mogelijk weergegeven kan worden. Splits bijvoorbeeld ingewikkelde tabellen op in eenvoudige tabellen.
- Zorg dat één tabel niet automatisch gesplitst is in meerdere tabellen in de code tijdens het exporteren naar een pdf. Dit kan gebeuren bij een tabel die visueel over meerdere pagina’s staat.

## Meer lezen over gerelateerde WCAG-succescriteria op NL Design System

Op de WCAG succescriteria pagina's op deze website lees je meer over veelgemaakte fouten en hoe je kunt testen of jouw website aan de succescriteria voldoet.

- [Succescriterium 1.3.1 Info en relaties](/wcag/1.3.1)
- [Succescriterium 1.4.1 Gebruik van kleur](/wcag/1.4.1)
- [Succescriterium 1.1.1 Niet tekstuele content](/wcag/1.1.1)
