---
title: Toegankelijk CMS selecteren
hide_title: true
hide_table_of_contents: true
sidebar_label: Toegankelijk CMS selecteren
pagination_label: Toegankelijk CMS selecteren
description: Een toegankelijk CMS selecteren
slug: /richtlijnen/content/toegankelijk-cms-selecteren
keywords:
  - cms
  - content
  - toegankelijkheid
---

<!-- @license CC0-1.0 -->

import FooterInfo from "@nl-design-system-unstable/documentation/richtlijnen/\_footer_info.md";

# Helpt je CMS bij het maken van toegankelijke content?

Een goed CMS doet meer dan alleen de mogelijkheid bieden om toegankelijke content te maken. Het helpt contentmakers om direct de juiste keuzes te maken, voorkomt veelgemaakte fouten en maakt toegankelijkheid onderdeel van het hele publicatieproces.

## Wat mag je verwachten van een toegankelijk CMS?

### In de basis

Een toegankelijk CMS:

- biedt semantische opmaak zonder dat je HTML hoeft te gebruiken (zoals koppen, lijsten, tabellen en citaten);
- maakt het mogelijk om alternatieve informatie toe te voegen, zoals alt-teksten, transcripties en documentlabels;
- laat je de taal instellen voor de pagina én voor losse tekstfragmenten;
- maakt toegankelijke keuzes vanzelfsprekend, zonder technische kennis.

### Extra ondersteuning helpt fouten voorkomen

Een goed CMS helpt contentmakers fouten voorkomen door:

- waarschuwingen bij veelgemaakte fouten (zoals ontbrekende alt-teksten of onlogische kopstructuren);
- slimme beperkingen of richtlijnen in de editor (zoals kleurgebruik of onderstreping);
- controles vóór publicatie (bijvoorbeeld op ontbrekende beschrijvingen of instellingen).

## Checklist: ondersteunt het CMS toegankelijk publiceren?

Gebruik deze checklist om te beoordelen of een CMS contentmakers helpt om toegankelijke content te maken. De structuur volgt de onderdelen uit de richtlijnen voor content op NL Design System. Per onderdeel kun je nagaan of het CMS:

- de juiste structuur en opmaak ondersteunt;
- fouten helpt voorkomen;
- toegankelijk gedrag stimuleert.

### Koppen

- Kan een contentmaker koppen toevoegen via een duidelijke knop (zonder handmatige opmaak)?
- Zijn de kopniveaus instelbaar en beperkt tot logische keuzes?
- Waarschuwt het CMS bij lege koppen of overgeslagen niveaus?

### Afbeeldingen

- Kun je bij elke afbeelding een alt-tekst toevoegen via een apart veld?
- Waarschuwt het CMS als een betekenisvolle afbeelding geen beschrijving heeft?
- Kun je aangeven dat een afbeelding geen beschrijving nodig heeft?
- Is er een aparte mogelijkheid om een uitgebreide beschrijving bij een afbeelding toe te voegen (voor complexe afbeeldingen, zoals grafieken en infographics)?

### Tabellen

- Kun je tabellen invoegen zonder HTML?
- Kun je kopcellen markeren voor rijen en kolommen?
- Waarschuwt het CMS bij tabellen die onlogisch of complex zijn?
- Wordt de leesvolgorde gecontroleerd?

### Opsommingen

- Kun je kiezen tussen genummerde en ongenummerde lijsten?
- Wordt standaard semantische HTML-opmaak gebruikt (ul/ol)?
- Zijn de lijstknoppen duidelijk gelabeld?

### Tekst benadrukken

- Kun je vet of cursief toepassen via een knop in de editor?
- Wordt het gebruik van onderstreping of alleen hoofdletters afgeraden?
- Is handmatige styling (bijv. via inline CSS) beperkt of uitgesloten?

### Citaten

- Is er een aparte functie voor citaten (zoals blockquote)?
- Kun je korte én lange citaten correct opmaken?

### Linkteksten

- Stimuleert het CMS het schrijven van duidelijke, betekenisvolle linkteksten?
- Herkent of waarschuwt het systeem bij teksten als ‘klik hier’?
- Kun je aangeven dat het om een download of externe link gaat?

### Video

- Kun je een transcript, ondertiteling of audiodescriptie toevoegen?
- Kun je aangeven of gebarentaal aanwezig is?
- Waarschuwt het CMS als belangrijke informatie ontbreekt?

### Kleurgebruik en contrast

- Kun je alleen kleuren kiezen die voldoende contrast bieden?
- Waarschuwt het CMS bij slechte leesbaarheid?
- Is tekst op vlakken of afbeeldingen altijd leesbaar?

### Externe documenten

- Kun je aangeven wat voor bestandstype een link opent (zoals pdf)?
- Kun je metadata invullen, zoals titel, taal of beschrijving?
- Wordt het toevoegen van ontoegankelijke documenten ontmoedigd?

## Extra ondersteuning voor een nog betere borging van toegankelijkheid

Een CMS met slimme extra functies helpt contentmakers om toegankelijkheid nog beter te borgen — ook zonder specialistische kennis. Zulke functies maken het makkelijker om fouten te voorkomen en helpen je scherp te blijven in situaties met tijdsdruk, beperkte kennis of veel verschillende soorten content.

Voorbeelden van extra ondersteuning:

- Visueel verborgen koppen toevoegen  
  Kun je koppen toevoegen die niet zichtbaar zijn op de pagina, maar wel worden voorgelezen door screenreaders?
- Automatische controle op toegankelijkheidsproblemen vóór publicatie  
  Geeft het CMS bij het opslaan of publiceren feedback over fouten zoals ontbrekende alt-teksten?
- Zijn er standaardinstellingen die zorgen voor toegankelijke keuzes?  
  Denk aan voldoende kleurcontrast, verplichte alt-teksten of het automatisch goed opmaken van koppen, lijsten en citaten.
- Toegankelijkheid in herbruikbare componenten  
  Zijn er kant-en-klare blokken (zoals call-to-actions of tabellen) die standaard toegankelijk zijn?
- Inline previews of simulaties  
  Laat het CMS zien hoe de content eruitziet voor gebruikers met een visuele beperking of met een schermlezer?

## Tot slot: hoe gebruik je dit hulpmiddel?

Gebruik dit overzicht bij:

- het oriënteren of aanbesteden van een nieuw CMS;
- het opstellen van functionele eisen voor leveranciers;
- de evaluatie van een bestaand CMS;
- het verbeteren van de CMS-omgeving en werkprocessen.

Het helpt je om de juiste vragen te stellen, ook zonder technische kennis, en zo een CMS te kiezen dat toegankelijk publiceren mogelijk én makkelijker maakt.

<FooterInfo />
