---
title: Toegankelijk CMS selecteren
hide_title: true
hide_table_of_contents: true
sidebar_label: Toegankelijk CMS selecteren
pagination_label: Toegankelijk CMS selecteren
description: Een toegankelijk CMS selecteren
slug: /richtlijnen/content/toegankelijk-cms-selecteren
keywords:
  - cms
  - content
  - toegankelijkheid
---

<!-- @license CC0-1.0 -->

import FooterInfo from "@nl-design-system-unstable/documentation/richtlijnen/\_footer_info.md";

# Checklist: ondersteunt je CMS toegankelijk contentbeheer?

Wil je dat je nieuwe CMS contentmakers helpt om direct toegankelijke content te maken? Dan is het belangrijk om te letten op functionaliteiten die fouten voorkomen, toegankelijk gedrag stimuleren en redactieprocessen ondersteunen. Deze checklist helpt je beoordelen of een CMS in de praktijk bijdraagt aan toegankelijkheid. Óók als je geen technische kennis hebt.

## Voldoen aan de basis

Een toegankelijk CMS begint bij de juiste mogelijkheden om content goed op te maken.

- Kun je in de editor makkelijk kiezen uit verschillende kopniveaus (zoals ‘Kop 1’, ‘Kop 2’, enzovoort)?
- Kun je lijsten maken met opsommingstekens of nummers zonder zelf opmaak toe te voegen?
- Kun je tabellen invoegen en instellen welke cellen koppen zijn (zoals ‘bovenste rij is kop’)?
- Kun je bij elke afbeelding een aparte tekst toevoegen die uitlegt wat er te zien is (alt-tekst)?
- Geeft het CMS een melding als je vergeet een beschrijving toe te voegen?
- Kun je in het CMS de taal van de pagina instellen bij het aanmaken of bewerken?
- Kun je voor een los woord of zin in een andere taal aangeven dat het geen Nederlands is?

## Actief ondersteunen bij toegankelijk publiceren

Goede systemen helpen je fouten te voorkomen. Ze herkennen risico’s en maken bewustwording onderdeel van het redactiewerk.

- Waarschuwt het CMS je als je een kop zonder tekst maakt, of een afbeelding zonder beschrijving toevoegt?
- Kun je zien of de tekst goed leesbaar is op een afbeelding of een gekleurd vlak?
- Kun je bij het uploaden van een video velden invullen voor ondertiteling of transcript?
- Kun je bij een link naar een document aangeven dat het bijvoorbeeld een pdf is?

## Toegankelijkheid ingebakken in het proces

In een volwassen redactieproces is toegankelijkheid geen losse stap, maar een geïntegreerd onderdeel. Deze functies helpen je die borging vorm te geven.

- Kun je vóór publicatie controleren of alle noodzakelijke informatie is ingevuld (zoals koppen, alt-teksten, taalinstellingen)?
- Kun je fouten of waarschuwingen over toegankelijkheid ergens terugzien of opvolgen?
- Zijn er gebruikersrollen zodat bijvoorbeeld een eindredacteur content kan controleren op toegankelijkheid?
- Wordt er ergens bijgehouden hoeveel content (nog) toegankelijkheidsproblemen bevat?

## Tot slot

Toegankelijke content vraagt om bewuste keuzes van redacteuren én om een CMS dat die keuzes ondersteunt. Laat je bij de aanschaf van een nieuw CMS dus niet alleen leiden door technische eisen of visuele mogelijkheden, maar kijk ook kritisch naar de redactieomgeving. Hoeveel fouten worden er voorkomen? Hoeveel toegankelijk gedrag wordt er gestimuleerd?

Deze checklist helpt je om die vragen concreet te maken. Zo leg je een stevige basis voor een website die écht werkt voor iedereen.

<FooterInfo />
