---
title: Aan de slag met NL Design System
hide_title: true
hide_table_of_contents: false
sidebar_label: Aan de slag
sidebar_position: 1
pagination_label: Aan de slag
description: Aan de slag met NL Design System
keywords:
  - designer
  - aan de slag
  - getting started
---

# Als ontwerper aan de slag met NL Design System

Als ontwerper kan je op diverse manieren meedoen en [bijdragen](04-bijdrage-leveren.md) aan het NL Design System.

Of je nu Sketch, Adobe XD, Framer, of zelfs Excel gebruikt, er is geen afhankelijkheid als het gaat om ontwerpsoftware. Wel hebben het kernteam, en reeds aangesloten organisaties voorkeur voor [Figma](/docs/meedoen/als-designer/05-figma), omdat dit conceptueel en qua architectuur goed aansluit op de [architectuur en naamgeving van de front-end implementatie](/docs/meedoen/04-als-developer).

Het kan natuurlijk ook zijn dat je juist gebruikersonderzoek doet of documentatie rondom ontwerprichtlijnen, componenten en dergelijke aan wil bieden of verrijken. Fijn, want vanuit het NL Design System willen we alle ontwerp-keuzes goed onderbouwen en zoveel mogelijk voorzien van geteste en bewezen implementatie in een daadwerkelijke omgeving. Ga naar de pagina [bijdragen leveren](04-bijdrage-leveren.md) voor meer informatie over hoe je hier aan bij kan dragen.

## Jouw huisstijl als ‘design tokens’

Omdat het NL Design System huisstijl onafhankelijk is, en meerdere huisstijlen gebruik kunnen maken van zowel de [ontwerp als front-end componenten](/docs/componenten/) maken we gebruik van zogenaamde [design tokens](05-figma/04-figma-design-tokens.md). Dit stelt ons in staat om visuele eigenschappen, zoals kleuren en typografie, als ‘thema’ laag los van de structuur van componenten aan te bieden. Zo ontstaat per organisatie een eigen thema maar blijven componenten deelbaar tussen organisaties.

Heb jij hulp nodig met het omzetten van jouw huisstijl naar een thema met design tokens, neem dan [contact op met het kernteam](meedoen/06-samen-met-kernteam.md).

## Zit jouw component er niet bij

Het kan zijn dat het component dat jij nodig hebt nog niet beschikbaar is. Een [publieke backlog](https://github.com/nl-design-system/backlog/projects/1) is beschikbaar waar je kan zien of het component al overwogen is. Staat het betreffende component hier niet bij? Voeg deze toe, of [neem bij vragen contact op met het kernteam](meedoen/06-samen-met-kernteam.md). Via de backlog kunnen we discussiëren wat de randvoorwaarden van het component moeten zijn en de samenwerking met andere organisaties aangaan om tot een volwassen, herbruikbaar component te komen.

## Hoe blijf ik als ontwerper op de hoogte?

Via verschillenden kanalen kan je op de hoogte blijven van alles omtrent het NL Design System.

- Praat mee op het Slack kanaal van Code for NL in onze kanalen van `#nl-design-system`. Je kunt jezelf uitnodigen via [praatmee.codefor.nl](https://praatmee.codefor.nl).
- Elke twee weken presenteren we updates uit de community en de voortgang van het kernteam in een publieke on-line Teams meeting: de NL Design System Heartbeat. Dit is de ideale manier om op de hoogte te blijven en vragen te stellen. Stuur ons een mailtje of een DM op Slack, dan sturen we je een uitnodiging.
- Als afwisseling op de heartbeat publiceren wij een twee-wekelijks nieuwsbrief. Je kunt je hiervoor inschrijven via het formulier onderin [deze pagina bij Gebruiker Centraal](https://designsystem.gebruikercentraal.nl).
