---
title: Introductie Â· Developer Â· Handboek
hide_title: true
hide_table_of_contents: false
sidebar_label: Introductie
pagination_label: Introductie
description: Introductie - Als developer aan de slag met NL Design System
keywords:
  - introductie
  - developer
  - aan de slag
  - getting started
---

## Welkom developer ðŸ‘‹

Leuk dat je er bent! Of je nu mee wilt bijdragen aan NL Design System of simpelweg even wilt rondneuzen, als developer is dit een goed startpunt.

## Wat is NL Design System?

NL Design System zit net even anders in elkaar. Waar veel design systems een specifieke organisatie bedienen, werkt NL Design System met organisaties verspreid over de hele overheid: van gemeenten tot Rijksoverheid.

[Meer informatie over NL Design System](/project/over-nl-design-system/)

### Community en kernteam

Bij NL Design System werken specialisten uit overheidsorganisaties, van gemeenten tot de Rijksoverheid, samen aan betere digitale dienstverlening. Het [kernteam](/project/kernteam) faciliteert deze samenwerking. Tot de specialisten behoren bijvoorbeeld ontwerpers, ontwikkelaars en onderzoekers. Zij werken binnen hun eigen organisatie aan specifieke webprojecten en delen hun ervaringen in de community.

#### Wat doet de community?

Specialisten in de community denken samen na over vraagstukken, zoals de optimale inrichting van een Mijn Services-systeem of het bouwen van een toegankelijk meerstappenformulier. Daarnaast ontwikkelt de community de daadwerkelijke componenten en test deze in hun eigen websites en applicaties.

#### Wat doet het kernteam?

Het [kernteam](/project/kernteam) maakt samenwerking binnen de community mogelijk door onder meer de generieke architectuur op te zetten, het up-to-date houden van de [Github](/github) repositories en bijbehorende pipelines en het verbeteren van de kwaliteit van componenten middels het [estafettemodel](/handboek/estafettemodel). Daarnaast ondersteunen zij organisaties en hun leveranciers bij de implementatie en het gebruik van NL Design System.

:::info[Community sprints]
NL Design System faciliteert [Community sprints](https://www.nldesignsystem.nl/community/community-sprints/) waar minimaal twee teams uit de community samenwerken aan een gezamenlijk onderwerp. Iedereen die met hetzelfde onderwerp bezig is, kan zich aanmelden om via deze sprints bij te dragen.

- [MijnServices community](https://www.nldesignsystem.nl/community/community-sprints/mijn-services-community/). Hier wordt samengewerkt aan portalen voor overheidsorganisaties.
- [Rijkshuisstijl community](https://www.nldesignsystem.nl/community/community-sprints/rijkshuisstijl-community/). Hier wordt samengewerkt aan NL Design System-componenten voor projecten die moeten voldoen aan de Rijkshuisstijl.

:::

### Estafettemodel

Het estafettemodel van NL Design System is een aanpak om samen de beste en meest bruikbare componenten, patronen en richtlijnen te maken.

[Meer informatie over het estafettemodel](/handboek/estafettemodel)

## Meedoen als developer

Wil je als developer meedoen met NL Design System? Leuk! Je kunt op verschillende niveaus instappen en bijdragen.

### Niveau 1. Online meedoen

Lever vanuit jouw expertise een bijdrage aan de community.

- Deel kennis vanuit je specialisme.
- Deel inzichten die je hebt opgedaan tijdens onderzoek.
- Leg ontwerpkeuzes voor aan andere developers in de community en haal feedback op.
- Stel development gerelateerde vragen waarover je hulp kunt gebruiken.

Online meedoen kan op verschillende manieren:

- [Schrijf je in als lid van de community](/community/sluit-je-aan/).
- Sluit aan bij de [Code for NL Slack omgeving](https://praatmee.codefor.nl/). NL Design System heeft hier meerdere Slack-kanalen. Specifiek voor developers is dat: [#nl-design-system-developers](https://codefornl.slack.com/archives/C01DAT4TRPF). Mag jij geen Slack gebruiken? Laat het weten aan het [kernteam](/project/kernteam).
- Sluit aan bij het [Design Open Hour](https://www.nldesignsystem.nl/events/design-open-hour).
- Sluit aan bij de [Heartbeat](https://www.nldesignsystem.nl/events/heartbeat).
- Laat van je horen via [GitHub Discussions](https://github.com/orgs/nl-design-system/discussions). Hier verzamelen we specifieke informatie over [Componenten](https://github.com/orgs/nl-design-system/discussions/categories/component-suggestions). Maar ook over patronen zoals [Formulieren](https://github.com/orgs/nl-design-system/discussions/categories/formulieren) en [Mijn omgevingen](https://github.com/orgs/nl-design-system/discussions/categories/mijn-omgevingen).
- Deel je onderzoek op [gebruikersonderzoeken.nl](https://gebruikersonderzoeken.nl/)

:::tip[Tip]

Voor de [Community Sprints](#community-sprints) zijn er specifieke mogelijkheden om online mee te doen.

:::

### Niveau 2. Richtlijnen gebruiken

Onder [Richtlijnen](/richtlijnen) verzamelen we richtlijnen voor het maken van digitale diensten. Zo zijn er bijvoorbeeld richtlijnen voor:

- [Stijl](https://www.nldesignsystem.nl/richtlijnen/stijl)
- [Content](https://www.nldesignsystem.nl/richtlijnen/content)
- [Formulieren](https://www.nldesignsystem.nl/richtlijnen/formulieren)

Maar ook voor elk [WCAG-succescriterium](https://www.nldesignsystem.nl/wcag).

Ons doel is om praktische uitleg en concrete voorbeelden te bieden die helpen bij het toegankelijk inzetten van NL Design System componenten, patronen en richtlijnen.

Gebruik de richtlijnen als kennisbank tijdens het ontwikkelen en help NL Design System om te verbeteren door feedback te geven. Bijvoorbeeld door in Slack te laten weten of de richtlijnen duidelijk zijn en goed werken.

### Niveau 3. Eigen NL Design System thema maken en onderhouden

Maak een thema voor jouw organisatie door organisatiespecifieke ontwerpbeslissingen vast te leggen in design tokens. Hiervoor kan een designer de pagina's [zelf een thema maken](/handboek/designer/zelf-thema-maken) en het [figma stappenplan](/handboek/designer/figma-stappenplan) gebruiken om een start te maken. Als developer raadpleeg je de designer in jouw team of kun je al een begin maken aan de hand van designer documentatie.
Meer informatie over het beginnen van een thema als developer staat verderop op deze pagina.

- [Meer informatie over design tokens](/handboek/huisstijl/design-tokens)
- [Meer informatie over thema's](/handboek/huisstijl/themas)

### Niveau 4. Componenten hergebruiken uit de community

Voor het maken van een nieuw component binnen je eigen thema kun je componenten gebruiken of hergebruiken uit de Je kunt ook onderdelen hergebruiken uit community prototypes.

:::tip[Tip]

Community componenten en bijbehorende design tokens hebben altijd een eigen prefix. Pas deze niet aan, zodat duidelijk blijft bij welke organisatie de component is ontwikkeld.

:::

- [Componenten overzicht](/componenten)
- [Werken met NL Design System](/handboek/designer/werken-met-nl-design-system)
- [Zelf componenten maken](/handboek/designer/zelf-componenten-maken)
- [Figma hygiÃ«ne](/handboek/designer/figma-hygiene)

### Niveau 5. Componenten verbeteren uit de community

Is een component niet direct bruikbaar voor jouw organisatie? Maak dan gebruik van de code als basis om verder op door te ontwikkelen. Probeer hierbij zoveel mogelijk elementen van de bestaande component over te nemen.

Het is helemaal super als je samenwerkt met de organisatie die de oorspronkelijke component heeft ontwikkeld, zodat verbeteringen gezamenlijk kunnen worden doorgevoerd.

Deel de verbeterde component met de community. Dat kan via Slack, de [GitHub Discussion van de component](https://github.com/orgs/nl-design-system/discussions/categories/component-suggestions) of door een GitHub Issue aan te maken bij de organisatie die de component beheert.

- [Componenten overzicht](/componenten)
- [Zelf componenten uitbreiden](/handboek/developer/zelf-componenten-uitbreiden)

### Niveau 6. Componenten bijdragen aan de community

Ontwikkel als organisatie zelf componenten volgens de aanpak van NL Design System. Volg hierbij de afspraken en richtlijnen zodat nieuwe componenten naadloos aansluiten bij de rest van het design system.

- [Definition of Done (Estafettemodel)](/handboek/estafettemodel/componenten/definition-of-done)
  - [Help Wanted stappenplan](/handboek/estafettemodel/componenten/help-wanted-stappenplan)
  - [Community stappenplan voor organisaties](/handboek/estafettemodel/componenten/community-stappenplan/voor-organisaties)
- [Zelf componenten maken](/handboek/developer/zelf-componenten-maken)

## Ontwikkel een thema voor jouw organisatie

### componenten, thema en design tokens in een notendop

Om te werken met het NL Design System is het handig om te weten wat de relatie is tussen

![design tokens, thema, component](/handboek/introductie.png)

Zoals eerder genoemd worden de tokens vastgelegd in basis tokens. Deze tokens zijn aanpasbaar om een thema te vormen. Uiteindelijk resulteert dat in componenten die een eenduidige styling hebben en daarmee een thema vormen.

### Een eigen thema beginnen

Als organisatie wordt je onderdeel van de community.
De community ontwikkelt _white-label_ componenten: dat betekent dat je nog je eigen invulling moet geven voor de stijl. Werk je voor een organisatie die al vaker projecten doet met NL Design System, dan is er waarschijnlijk al een thema beschikbaar. Ben je nog nieuw, dan kun je een eigen thema beginnen.

Een thema bestaat uit design tokens die in de eerste laag het fundament van de huisstijl beschrijven: denk aan kleuren en typografie. In een diepere laag kun je de designkeuzes van specifieke componenten uitwerken. In een thema leg je dus niet alleen de huisstijl vast, maar ook designkeuzes voor alle white-label componenten die je nodig hebt en waarvan de code reeds is ontwikkeld door teams van andere organisaties.

Speciaal voor thema's van overheidsorganisaties is de [themes repository](http://github.com/nl-design-system/themes) beschikbaar waar je gemakkelijk kunt samenwerken om je eigen thema te publiceren voor interne teams en leveranciers. Het is een handige manier om snel aan de slag te gaan, zonder al te veel onderhoud te moeten doen aan de infrastructuur: het NL Design System kernteam neemt die verantwoordelijkheid. Zo kunnen zelfs teams van overheden en diverse leveranciers samenwerken om een consistente implementatie van de huisstijl te bieden bij alle diensten die de design tokens van NL Design System gebruiken.
De thema's worden gecontroleerd door middel van visuele regressietesten

Samengevat is de techniek achter de thema's een verzameling JSON bestanden, waar je voor bestaande componenten de JSON-structuur moet aanhouden die de ontwikkelaars van de component ondersteunen, die met de tool [Style Dictionary](https://styledictionary.com) automatisch worden geconverteerd naar CSS variabelen (en diverse andere formaten). De build van het thema publiceer je als npm-pakketje, zodat developers het makkelijk kunnen installeren en de huisstijl op Ã©Ã©n plek beheerd kan worden. [`@utrecht/design-tokens`](https://www.npmjs.com/package/@utrecht/design-tokens) is een voorbeeld van zo'n npm-pakketje.

Wil je een thema voor een andere (commerciÃ«le) organisatie ontwikkelen, dan adviseren we om een eigen repository te beginnen op basis van [de example template](https://github.com/nl-design-system/example). Daarmee kun je zelf de infrastructuur onderhouden, en behalve thema's kun je ook componenten ontwikkelen en publiceren.

## Begin met hergebruik van componenten uit de community

Teams die diensten ontwikkelen met NL Design System hebben natuurlijk al veel van de meestgebruikte componenten ontwikkeld en open source beschikbaar gesteld. [De NL Design System architectuur](02-architectuur.md) houdt in dat die teams de huisstijl buiten de code van de component opslaan in een losse configuratie, zodat de component hopelijk voor jou herbruikbaar terwijl jouw design anders is.

Wanneer je een inventarisatie maakt welke componenten je gebruikt en nog nodig hebt voor je project, dan kun je dat overzicht houden naast de [lijst met NL Design System componenten](/componenten/) van de community. Zo kun je snel zien welke componenten al bestaan, en of je in andere libraries nog aanvullingen moet vinden of zelf componenten moet ontwikkelen. Je kunt ook even contact opnemen met het kernteam om samen een _component assessment_ te doen van je project.

Elk project heeft natuurlijk zijn eigen voorkeur qua techniek of framework. De herbruikbare componenten zijn in de meeste gevallen in elk geval beschikbaar als "CSS component": er is dan een voorbeeld van de juiste HTML en welke class names je moet gebruiken, en er is een CSS bestand die je kan combineren met je eigen thema voor de vormgeving. Dit is de basis waarmee je een eigen implementatie voor een front-end framework of een backend template naar keuze kunt maken.

Veel componenten zijn ook bijvoorbeeld ook al beschikbaar als React component, zodat je ze snel via een npm-pakketje kunt installeren in je project. Je zult per component even in de documentatie moeten kijken wat de mogelijkheden zijn.

## Ontwikkel eigen componenten op basis van de NL Design System architectuur

Elk project heeft andere benodigdheden, daarom wil je waarschijnlijk de componenten die al in de community zijn ontwikkeld aanvullen met eigen componenten.

De doelstelling van NL Design System is om de kwaliteit van online dienstverlening te verbeteren door samenwerking. We bouwen op elkaars componenten door en samen bereiken we stapsgewijs een niveau dat voor kleinere teams en kleinere budgetten misschien niet haalbaar is. Zo krijgen burgers de geweldige gebruikerservaring waar ze recht op hebben, en kunnen kleine teams zich richten op innovatie zonder in te boeten op kwaliteit.

## Hoe blijf je op de hoogte?

- Praat mee op de Slack van Code for NL in de NL Design System gerelateerde kanalen, zoals bijvoorbeeld `#nl-design-system`. Je kunt jezelf uitnodigen via [praatmee.codefor.nl](https://praatmee.codefor.nl), kijk op [deze pagina](/slack) voor meer informatie over Slack.
- Elke twee weken presenteren we updates uit de community en voortgang van het kernteam in een publieke on-line Teams meeting: de [NL Design System Heartbeat](/events/heartbeat/overzicht). Dit is de ideale manier om op de hoogte te blijven en gelijk vragen te kunnen stellen. Stuur ons een mailtje of een DM op Slack, dan sturen we je een uitnodiging.
