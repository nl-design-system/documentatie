---
title: Stappenplan Â· Designer Â· Handboek
hide_title: true
hide_table_of_contents: true
sidebar_label: Stappenplan
sidebar_position: 3
pagination_label: Stappenplan
description: Een stappenplan dat je kan volgen om design tokens aan Figma te koppelen.
keywords:
  - index
  - designer
  - meedoen
  - stappenplan
  - figma
  - design tokens
---

# Stappenplan

Je kunt dit stappenplan gebruiken voor 3 doelen:

1. Snel een prototype maken met componenten op basis van het Start thema.
1. Voor een langere periode met componenten werken op basis van het Start thema.
1. Voor een langere periode met componenten werken op basis van een eigen thema.

Elk doel bouwt voort op het vorige. We geven steeds aan wanneer je een doel hebt behaald, zodat je weet wanneer je verder kunt, of juist klaar bent.

Voor je het stappenplan doorloopt is het verstandig om de volgende documentatie te hebben gelezen:

- [Introductie](/handboek/designer/)
- [Figma structuur](/handboek/designer/figma-structuur)
- [Estafettemodel](/handboek/estafettemodel)
- [Design tokens](/handboek/design-tokens)
- [Start thema](https://example.com)
- [Voorbeeld thema](https://example.com)

Loop je ergens vast? Geen zorgen. [Neem contact op met het kernteam](/project/kernteam) en we denken graag met je mee.

![Cover pagina's van Figma bibliotheek met Start thema en Voorbeeld thema](https://raw.githubusercontent.com/nl-design-system/documentatie/assets/img_stappenplan_intro.jpg)

## Figma bibliotheken

### Maak een Figma project aan

We adviseren je om binnen Figma een apart â€˜Projectâ€™ voor je Design System aan te maken. Zo houd je een duidelijke scheiding tussen je Design System en overige design bestanden.

[Meer informatie over Figma bestanden en projecten](https://help.figma.com/hc/en-us/sections/360006050633-Files-and-projects)

Meer informatie over Figma kun je vinden op [help.figma.com](https://help.figma.com/) en [forum.figma.com](https://forum.figma.com/).

### Figma bibliotheken dupliceren

De Figma bibliotheken zijn Open Source beschikbaar en te bereiken via Figma Community.

ðŸŽ¥ [Video: Bibliotheken dupliceren](https://youtu.be/07qlC6bwpf8)

- [Ga naar de Figma Community profielpagina van NL Design System](https://www.figma.com/@nldesignsystem).
- Klik op 'NL Design System - Bibliotheek'.
- Klik op 'Open'.

Het duplicaat staat nu in je 'Drafts'. Verplaats de bibliotheek naar het Figma project dat je hebt aangemaakt.

- Klik op het chevron icoon naast de naam van 'NL Design System - Bibliotheek (Community)'
- Kies voor 'Move file...'
- Selecteer de gewenste locatie.

Herhaal deze stappen voor de 'NL Design System - ToDo Bibliotheek'.

Om duidelijk te maken dat deze bestanden nu binnen jouw organisatie staan pas je de naam aan.

- Hernoem 'NL Design System - Bibliotheek (Community)' naar 'NL Design System - Bibliotheek - {naam-organisatie}'.
- Hernoem 'NL Design System - ToDo Bibliotheek (Community)' naar 'NL Design System - ToDo Bibliotheek - {naam-organisatie}'.

### Figma bibliotheken publiceren

De Figma bestanden zijn nog geen bibliotheken. Om er bibliotheken van te maken die je vanuit andere bestanden kan aanroepen moeten ze worden gepubliseerd.

ðŸŽ¥ [Video: Bibliotheken publiceren](https://youtu.be/8Kj6C_LQ9gs)

- Klik op 'Assets'.
- Klik op 'Publish...'

Herhaal deze stappen voor de 'NL Design System - ToDo Bibliotheek'.

### Figma bibliotheken koppelen

Nadat de bestanden zijn gepubliseerd moeten ze aan elkaar worden gekoppeld. Hierdoor wordt de connectie tussen componenten uit beide bibliotheken hersteld.

ðŸŽ¥ [Video: Bibliotheken koppelen](https://youtu.be/U8-yW1Lix-U)

- Ga binnen 'NL Design System - Bibliotheek - {naam-organisatie}' naar Assets.
- Klik op 'Add more libraries'.
- Zoek of browse naar de 'NL Design System - ToDo Bibliotheek - {naam-organisatie}'.
- Klik op 'Add to file'

Herhaal deze stappen, maar dan gezien vanuit de 'NL Design System - ToDo Bibliotheek'.

Helaas komt het voor dat componenten ondanks het koppelen toch hun connectie met de andere bibliotheek verliezen. Daarom is het verstandig om dit te controleren.

- Ga binnen 'NL Design System - Bibliotheek - {naam-organisatie}' naar Assets.
- Klik op het boek icoon.
- Klik op 'View missing libraries'
- Kies voor 'NL Design System - ToDo Bibliotheek - {naam-organisatie}'.
- Klik op 'Swap library'

Herhaal deze stappen, maar dan gezien vanuit de 'NL Design System - ToDo Bibliotheek'.

### Figma bibliotheken gebruiken

Nu kun je de bibliotheken gebruiken voor het maken van prototypes. Hiervoor moet je de bibliotheken koppelen aan een Figma bestand.

ðŸŽ¥ [Video: Bibliotheken gebruiken](https://youtu.be/q9jGU78Y6QQ)

- Maak een nieuw bestand aan.
- Maak een eerste Frame aan.
- Klik op 'Browse team libraries'.
- Zoek op 'nl design system' dan komen de bibliotheken vanzelf naar voren.
- Klik op 'Add to file' voor de 'NL Design System - Bibliotheek - {naam-organisatie}'
- Klik op 'Add to file' voor de 'NL Design System - ToDo Bibliotheek - {naam-organisatie}'

Nu kun je componenten uit beide bibliotheken gebruiken voor het maken van een prototype.

### Doel 1 behaald ðŸŽ‰

Je kunt nu stoppen als je doel was om snel een prototype te maken met componenten op basis van het Start thema. Vervolg het stappenplan als je voor een langere periode met componenten wilt werken op basis van het Start thema.

## Token Studio

Design tokens leven buiten Figma in een JSON bestand. Of je nu het Start thema blijft gebruiken of een eigen thema wilt doorvoeren, je wil een connectie leggen met de design tokens. Dat doe je door gebruik te maken van Token Studio plugin.

De plugin wordt regelmatig geupdate. Hierdoor kunnen onderstaande stappen, video's en screenshots verouderd raken. Voor de meest up-to-date documentatie van de plugin ga je naar [docs.tokens.studio](https://docs.tokens.studio/).

- Wil je enkel het Start thema gebruik maken? Vervolg dan het stappenplan.
- Wil je een eigen thema doorvoeren? Ga dan verder bij '[Zelf een thema doorvoeren](#zelf-een-thema-doorvoeren)'.

## Token Studio gebruiken voor het Start thema

ðŸŽ¥ [Video: Token Studio gebruiken voor het Start thema](https://youtu.be/DxWB4c3NPt0)

- Open 'NL Design System - Bibliotheek - {naam-organisatie}'.
- Klik op 'Actions' (Cmd+K).
- Zoek op 'Token Studio'.
- Open 'Token Studio'

Het introductie-scherm kan verschillen. Maar zorg dat je bij de tab 'Settings' uitkomt.

- Klik op 'Add new sync provider'.
- Kies voor 'URL'.
- Vul een naam in. Bijvoorbeeld: `Start thema`
- Vul de volgende url in:

```
https://raw.githubusercontent.com/nl-design-system/themes/refs/heads/main/packages/start-design-tokens/figma/start.tokens.json
```

- Klik op 'Save'.
- Klik vervolgens op de tab â€˜Tokensâ€™ en... voilÃ ! Daar zal je de tokens hebben.
- Zet de checkboxes voor 'brand', 'common' en 'components' aan.

De design tokens van het Start thema zijn nu gekoppeld aan de Figma bibliotheek.

Herhaal deze stappen, maar dan gezien vanuit de 'NL Design System - ToDo Bibliotheek'.

**Tip!**
Je kunt eventueel ook het Voorbeeld thema inladen. Vul dan een nieuwe url in als 'Sync provider' en vul de volgende url in.

```
https://raw.githubusercontent.com/nl-design-system/themes/refs/heads/main/packages/voorbeeld-design-tokens/figma/voorbeeld.tokens.json
```

ðŸŽ¥ [Video: Token Studio gebruiken voor het Voorbeeld thema](https://youtu.be/3JGjxFk4Uwo)

### Updates

We zitten natuurlijk niet stil. We voeren geregeld updates door in de Figma bibliotheken Ã©n het JSON bestand met design tokens. Omdat je via een url gekoppeld bent aan het JSON betand, ben je automatisch up-to-date. Je kunt de Figma bibliotheken 'in sync' houden door de updates die wij doen, ook aan jouw kant door te voeren.

Op de pagina ['Changelog Figma'](https://example.com) kun je zien welke updates wij doorvoeren. Wanneer je deze updates doorvoert, bepaal je helemaal zelf. We raden wel aan om dit met enige regelmaat de doen, zo weet je zeker dat je met de nieuwste versies werkt.

We sturen eens in de 2 maanden een reminder via Slack in het #nl-design-system-designers kanaal.

### Doel 2 behaald ðŸŽ‰

Je kunt nu stoppen als je doel was om voor een langere periode met componenten te werken op basis van het Start thema.

Vervolg het stappenplan als je een eigen thema wilt doorvoeren.

## Zelf een thema doorvoeren

Als je een eigen thema wil doorvoeren ga je werken met GitHub en Token Studio. Voor het opslaan van het JSON bestand gebruiken we GitHub. Voor het importeren, bewerken en exporteren van design tokens in Figma gebruiken we Token Studio.

Per stap zijn er video's beschikbaar. Daarin zie je hoe we een thema voor de fictieve gemeente Voorbeeld doorvoeren.

Laten we beginnen aan de kant van GitHub.

Eerlijk is eerlijk. Als je niet bekend bent met GitHub kunnen de volgende stappen lastig zijn. Loop je vast? Vraag dan een developer uit je team om hulp. Of [neem contact op met het kernteam](/project/kernteam).

### GitHub account aanmaken

[Maak een account aan bij github.com](https://github.com/)

### GitHub Repository

Een repository kan je zien als de hoofdmap van je project. Binnen deze repository plaats je het JSON bestand met design tokens.

Afhankelijk van de situatie van jouw organisatie zal worden bepaald waar het JSON bestand moet komen staan.

**Situatie A**  
Jouw organisatie heeft al een map met design tokens binnen de [NL Design System 'themes repository'](https://github.com/nl-design-system/themes).

- Controleer wanneer de laatste wijziging op de design tokens heeft plaats gevonden.
- Bekijk wie deze wijzigingen heeft gedaan.

![screenshot van GitHub waarbij is af te lezen dat het json bestand 4 jaar geleden door ene Robbert voor het laatst is aangepast](https://raw.githubusercontent.com/nl-design-system/documentatie/assets/img_stappenplan_history.jpg)

Zijn de wijzigingen recent gedaan? Ken je de persoon die de wijzigingen heeft gedaan? Stem met elkaar af. Je kunt ook via de community om hulp vragen via Slack.

**Situatie B**  
Jouw organisatie heeft nog gÃ©Ã©n map binnen de [NL Design System 'themes repository'](https://github.com/nl-design-system/themes). En dat wil je wel.

- [Neem contact op met het kernteam](/project/kernteam).

**Situatie C**  
Jouw organisatie werkt vanuit een eigen GitHub omgeving.

- Stem met je developers af waar de design tokens geplaatst kunnen worden.
- Hulp nodig? [Neem contact op met het kernteam](/project/kernteam).

### Inhoud JSON met Start thema kopieren

ðŸŽ¥ [Video: Inhoud JSON kopieren](https://youtu.be/KjwpybM48Gg)

De Figma bibliotheken maken gebruik van het Start thema. Het JSON bestand dat hierbij hoort staat in GitHub.

- [Bekijk het JSON bestand met het Start thema](https://github.com/nl-design-system/themes/blob/main/packages/start-design-tokens/figma/start.tokens.json).
- Klik op 'Copy raw file'.

![screenshot van GitHub waarbij er een cirkel om de functionaliteit van 'copy raw file' staat.](https://raw.githubusercontent.com/nl-design-system/documentatie/assets/img_stappenplan_copy-raw.jpg)

### JSON bestand aanmaken

ðŸŽ¥ [Video: JSON bestand aanmaken](https://youtu.be/Bsws_tyLwl8)

- Ga naar de lokatie waar je het JSON bestand moet komen staan.
- Klik op 'Add file'. Je vindt deze functie rechtsboven.
- Kies voor 'Create new file'.
- Geef het bestand een naam. Bijvoorbeeld: `{naam-organisatie}.tokens.json`
- Plak de inhoud van het JSON bestand met het Start thema.
- Klik op 'Commit changes'.
- Als Commit message kun je noteren: `json met design tokens toegevoegd`
- Als Branch kun je noteren: `add-tokens-json`
- Klik op 'Propose changes'.
- Klik op 'Create pull request'.
- Geef development een seintje en zorg dat je Pull request wordt goedgekeurd.

Voor **situatie A en B** is dit een developer uit het kernteam. [Neem contact op met het kernteam](/project/kernteam).

Voor **situatie C** is dit een developer van je eigen organisatie.

### Personal access token aanmaken

Ondanks de naam, heeft een Personal Access Token niets met design tokens te maken. Je hebt een Personal access token nodig met de benodigde rechten om via Token Studio design tokens te kunnen importeren, bewerken Ã©n exporteren.

ðŸŽ¥ [Video: Personal access token aanmaken](https://youtu.be/Fz0Hzs6QEao)

- Ga naar [github.com/settings/tokens](https://github.com/settings/personal-access-tokens).
- Klik op 'Generate new token'.

**Vul de gegevens in**

- Token name: Deze wordt enkel gebruikt voor GitHub zelf. Hier mag je van maken wat je wilt. Bijvoorbeeld: `Tokens van {naam-organisatie}`
- Resource owner: Staan je tokens in de NL Design System 'themes repository'? Kies dan voor 'nl-design-system'. Staan de tokens in de GitHub omgeving van jouw organisatie? Selecteer deze dan als resource owner.
- Expiration: Bepaal wanneer je personal access token zou moeten verlopen. Bijvoorbeeld na een half jaar. Je krijgt vanzelf een email wanneer deze datum in zicht komt.
- Kies bij 'Repository access' voor 'Only select repositories'.
- Selecteer de repository waar de tokens van jouw organisatie staan.
- Klik onder 'Permissions' op 'Repository permissions'.
- Kies bij 'Contents' voor 'Access: Read and write'.

**Genereren en noteren**

- Klik op 'Generate token'.
- Kopieer je Personal Access token.
- Noteer je Personal Access token op een veilige plek waar je hem ook altijd terug kan vinden.

**Let op!**  
Deel je token nooit met iemand die geen toegang zou moeten hebben tot je repository. Behandel de token als je persoonlijke wachtwoord.

### Token Studio activeren

Nu je in GitHub alles hebt klaargezet kunnen we in Figma via Token Studio een connectie leggen met de design tokens.

ðŸŽ¥ [Video: Token Studio activeren](https://youtu.be/8i6pdhyrxG0)

- Open 'NL Design System - Bibliotheek - {naam-organisatie}'.
- Klik op 'Actions' (Cmd+K).
- Zoek op 'Token Studio'.
- Activeer Token Studio.

Het introductie scherm kan verschillen.

![screenshot van 2 verschillende introductieschermen van Token Studio. Op het linker scherm staat een blauwe button met de tekst 'Enter credentials'. Op het rechts scherm staat een button met de tekst 'New empty file'.](https://raw.githubusercontent.com/nl-design-system/documentatie/assets/img_stappenplan_ts-intros.jpg)

Zie je een button met de tekst 'Enter credentials' staan? Ga dan verder bij '[Token Studio koppelen aan JSON](#token-studio-koppelen-aan-json)'.

Zie je een button met de tekst 'New empty file' staan?

- Klik op de button.
- Ga binnen Token Studio naar de tab 'Settings'.
- Klik op 'Add new sync provider'.
- Kies voor 'GitHub'.
- Nu kun je de 'Credentials' gaan invullen.

### Token Studio koppelen aan JSON

ðŸŽ¥ [Video: Credentials invullen](https://youtu.be/Bpaajeb8Zow)

Er staan standaard al gegevens ingevuld. Dat is prima. We passen aan wat nodig is.

#### Name

Deze naam wordt enkel gebruikt voor de plugin zelf. Hier mag je van maken wat je wilt. Bijvoorbeeld: `{naam-organisatie} thema`

#### Personal Access Token

Vul je Personal Access Token in.

#### Repository

Als je JSON bestand in de Themes repository van NL Design System staat, kun je laten staan wat er nu staat: `nl-design-system/themes`.

Staat het JSON bestand in een repository binnen de GitHub omgeving van jouw organisatie? Vul dan de gegevens van deze repository in.

#### Branch

Hier kun je `main` laten staan.

#### Token Storage location

Je kunt dit zien als de route naar het JSON bestand binnen een repository. Deze route kan per sitatie verschillen.

Je kunt hiervoor het beste binnen GitHub naar je JSON bestand kijken. Boven je JSON bestand staat een kruimelpad. Achter het kruimelpad vind je een functionaliteit om het pad te kopieren. Doe dat.

#### Base URL

Dit is optioneel. Hoef je niks mee te doen.

#### Opslaan

- Klik op 'Save'.
- De plugin zal aangeven dat er al tokens in de opgegeven â€˜repoâ€™ staan en vragen of je deze wilt binnen halen.
- Klik op â€˜Yesâ€™.

### Design tokens bekijken

ðŸŽ¥ [Video: Design tokens bekijken](https://youtu.be/6Ap0aeY0YPo)

- Klik op de tab â€˜Tokensâ€™ en... Voila! Daar zul je de tokens hebben.
- Zet de checkboxes voor 'brand', 'common' en 'components' aan.

De termen Brand, Common en Component vind je ook terug in de naamgeving van het pagina overzicht van Figma.

Zoals aangegeven komen de Figma bibliotheken met het [Start thema](https://example.com). Voor deze 'stijl' zijn er al bepaalde waardes ingevuld voor typografie, kleur, spacing, etc. Deze waardes zijn 'hard-coded' oftewel direct ingevuld binnen de set van [Basis tokens](https://example.com) die je vindt op het Common niveau.

Een prima 'Startpunt', maar jij wil de huisstijl van jouw organisatie als thema doorvoeren.

Omdat huisstijlen verschillen, verschillen de stappen die je moet nemen vanaf hier ook. In plaats van dat we alle mogelijkheden uitschrijven nemen we je via video's stap voor stap mee terwijl we de huisstijl van Gemeente Voorbeeld als thema doorvoeren.

Uiteraard is het ook slim om de documentatie van de Token Studio plugin bij de hand te houden. Deze vind je op [docs.tokens.studio](https://docs.tokens.studio/).

### Brand tokens aanmaken

Je kunt de huisstijl-opties van jouw organisatie direct doorvoeren als waarde op het Common niveau. Maar je kunt er ook Brand design tokens voor aanmaken. Dan kun je daar naar verwijzen vanuit het Common niveau. Laten we daar mee beginnen.

In deze video bekijken we de huisstijl-opties van Gemeente Voorbeeld. En laten we zien hoe je hier Brand tokens voor aanmaakt in Token Studio.

ðŸŽ¥ [Video: Brand tokens aanmaken](https://youtu.be/r0r7djikGEk)

### Naar Brand tokens verwijzen

Nadat je Brand tokens hebt aangemaakt kun je hier naar gaan verwijzen vanuit het Common niveau. In deze video laten we zien hoe je dat doet.

ðŸŽ¥ [Video: Naar Brand tokens verwijzen - deel 1](https://youtu.be/gJPvgNCNMSE)

Het instellen van de kleuren is werk. Het voordeel is dat je er daarna geen omkijken meer naar hebt Ã©n dat kleurcontrast al vanaf deze common laag goed staat ingesteld. Zo hoef je daar bij het ontwikkelen van nieuwe componenten geen rekening meer mee te houden. Daarnaast kun je waardes van het Start thema ook laten staan als de huisstijl van jouw organisatie daar geen expliciete richtlijnen voor heeft.

In de volgende video zien we het resultaat van het verwijzen naar de Brand tokens.

ðŸŽ¥ [Video: Naar Brand tokens verwijzen - deel 2](https://youtu.be/sGhmlLKTEN8)

### Brand tokens documenteren

De Brand tokens zijn alleen nog zichtbaar in Token Studio. Voor mensen zonder Token Studio kan het fijn zijn om de Brand tokens ook te kunnen bekijken in Figma. In de volgende video laten we zien hoe je Brand tokens kunt documenteren via een handig documentatie-component.

ðŸŽ¥ [Video: Brand tokens documenteren](https://youtu.be/5ZXhm-1vR3Q)

**Tip!**
Als je een token naam of waarde aanpast in Token Studio, wordt deze wijziging automatisch bijgewerkt in je documentatie nadat je op de 'Apply to...' button hebt geklikt.

### Common tokens aanpassen

De huisstijl kleuren zijn vastgelegd als Brand tokens, gekoppeld aan Common tokens Ã©n gedocumenteerd. Nu is het tijd om ook een ander lettertype door te voeren. Ook hier kun je Brand tokens voor aanmaken. Maar als 'voorbeeld' laten we zien hoe je huisstijl-opties ook direct op het Common niveau kan doorvoeren.

ðŸŽ¥ [Video: Common tokens aanpassen](https://youtu.be/VPwnrQZQJxQ)

**Let op!**  
Tokens voor Font Family en Font Weight kunnen afzonderlijk van elkaar op tekst worden toegepast. Het is daarbij belangrijk om de naam van de gewicht aan te houden zoals deze in Figma is aangegeven. Voor een Font Family als `Roboto` bijvoorbeeld `Bold` in plaats van iets als `700`.

### Huisstijl keuzes op componenten

Nu de kleuren en het lettertype zijn doorgevoerd kunnen we gaan kijken hoe dit uitpakt op de componenten. Gebruik de pagina 'Component collage' als visuele check, hier zie je direct hoe je keuzes uitpakken in de praktijk.

Ben je tevreden? Dan kun je je huisstijl keuzes doorvoeren op de gehele bibliotheek. In deze video laten we zien hoe je dit kan aanpakken.

ðŸŽ¥ [Video: Componenten collage](https://youtu.be/SpAWzKYS4rw)

### Componenten nalopen

Nadat je huisstijl over de gehele bibliotheek is doorgevoerd adviseren we je om alle componenten na te lopen. Zo kun je controleren of er toch iets minder goed heeft uitgepakt dan gedacht. Het geeft je ook de mogelijkheid om op Component niveau de waarde van een token aan te passen. Zo kun je de border-radius van buttons veranderen of alleen de primaire button groen maken.

ðŸŽ¥ [Video: Componenten nalopen](https://youtu.be/SpAWzKYS4rw)

**Tip!**  
We hebben gemerkt dat je soms nogmaals op 'Apply to Page' moet klikken om de aanpassingen doorgevoerd te zien worden.

### Pushen naar GitHub en een Pull Request aanmaken

Wanneer je de tokens naar wens hebt aangepast kun je deze wijzigingen in de bron doorvoeren.

ðŸŽ¥ [Video: Pushen naar GitHub en een Pull Request aanmaken](https://youtu.be/80FPJOvUubA)

Bespreek met een developer uit je team hoe jullie omgaan met Pull Requests. En of er bepaalde regels zijn voor 'Commit messages' danwel de naamgeving van 'Branches'.

- Klik op â€˜Push to Githubâ€™ binnen Token Studio.

![Screenshot toont de Studio Token plugin. Er staat een cirkel om een button met een omhoog wijzend pijl als icoon.](https://raw.githubusercontent.com/nl-design-system/documentatie/assets/img_stappenplan_push.jpg)

- Vul als 'Commit message' kort en bondig in wat je hebt aangepast. Bij deze eerste ronde van huisstijl doorvoeren bijvoorbeeld iets als `Eerste ronde huisstijl doorvoeren`.
- Bij 'Branch' staat 'main' al ingevuld. Het is echter verstandig om bij elke push met wijzigingen een aparte branch aan te maken. Bijvoorbeeld: `style/eerste-ronde-huisstijl`

**Tip!**
Gebruik elke keer een andere naam voor de branch en zorg ervoor dat je geen spaties gebruikt.

- Klik op â€˜Push changesâ€™.
- Klik op â€˜Create Pull Requestâ€™.

Vervolgens wordt je automatisch naar GitHub geleid waar je een Pull Request kunt maken.

### Huisstijl doorvoeren in ToDo bibliotheek

Nadat je Pull Request is gemerged is het tijd om de aanpassingen voor de huisstijl van jouw organisatie ook door te voeren in de Todo bibliotheek.

ðŸŽ¥ [Video: Huisstijl doorvoeren in ToDo bibliotheek](https://youtu.be/j7fMgsV4-8Q)

- Open de ToDo bibliotheek.
- Open Token Studio.
- Zorg dat je hier ook de connectie met je JSON bestand hebt.
- Zet de checkboxes Brand, Common en Component weer aan.

Vervolgens voert Tokens Studio de huisstjl zoals jij hem hebt ingesteld door op alle componenten in deze bibliotheek.

### ToDo componenten nalopen

Nadat Token Studio klaar is met het doorvoeren loop je ook de componenten in deze bibliotheek nog eens langs.

Het biedt je de mogelijkheid om op voor deze componenten op het Component niveau nog een andere keuze te maken. In de video geven we hier een voorbeeld van. Als je wijzigingen maakt, push je deze ook weer naar GitHub om een Pull Request aan te maken.

ðŸŽ¥ [Video: ToDo componenten nalopen](https://youtu.be/ho87z-B6Jcg)

**Tip!**  
We hebben gemerkt dat je soms nogmaals op 'Apply to Page' moet klikken om de aanpassingen doorgevoerd te zien worden.

### Covers aanpassen

Beide bibliotheken hebben een 'Cover' pagina. Daar staat nu nog 'Start'. Pas dit aan naar de naam van jouw organisatie.

Wijzigingen in thumbnails worden niet altijd direct door Figma opgepikt. Doorloop daarom de volgende stappen.

- Selecteer het gehele Frame en klik op de rechtermuisknop voor het contextuele menu.
- Kies voor 'Restore default thumbnail'.
- Selecteer nogmaals het frame en klik nogmaals op de rechtermuisknop.
- Kies nu voor 'Set as thumbnail'.

ðŸŽ¥ [Video: Covers aanpassen](https://youtu.be/9FA08CoKRf8)

Video maken!

### Readme's aanpassen

In beide bibliotheken staan 'Readme' pagina's. Deze inhoud is verouderd. Pas de inhoud aan zodat deze past bij jouw organisatie. Zo houd je de documentatie relevant voor jouw team.

ðŸŽ¥ [Video: Readme's aanpassen](https://youtu.be/QUjwW-CLzf0)

### Publiceren

Huisstijl doorgevoerd, Covers en Readme's aangepast. Lekker bezig geweest zeg!

Tijd op de bibliotheken opnieuw te publiceren. Heb je eerder in dit proces al een prototype opgebouwd met de bibliotheken? Dan kun je de updates hierbinnen accepteren en je huisstijl op deze prototypes tot leven zien komen.

### Updates

We zitten natuurlijk niet stil. We voeren geregeld updates door in de Figma bibliotheken Ã©n het JSON bestand met design tokens. Omdat je via een url gekoppeld bent aan het JSON betand, ben je automatisch up-to-date. Je kunt de Figma bibliotheken 'in sync' houden door de updates die wij doen, ook aan jouw kant door te voeren. Op de pagina ['Changelog Figma'](https://example.com) kun je zien welke updates wij doorvoeren. Wanneer jij deze updates doorvoerd mag je zelf weten. We sturen eens in de 2 maanden een reminder via Slack in het #nl-design-system-designers kanaal.

### Doel 3 behaald ðŸŽ‰

Je kunt nu met NL Design System componenten werken op basis van een eigen thema. Veel plezier!

## Van Figma naar code

```
Klopt dit nog? Ik zou hier eigenlijk zsm naar documentatie voor developers willen verwijzen.
```

Zijn je tokens compleet genoeg om gebruikt te worden in een website? Dan heb je een developer nodig om de tokens te publiceren als CSS thema. Dat kan op twee manieren:

**Optie 1**  
Je krijgt een eigen directory in de [NL Design System themes repository](https://github.com/nl-design-system/themes). Hierin kun je een thema beheren, maar niet zelf nieuwe componenten ontwikkelen. [Neem contact op met het kernteam](/project/kernteam), zodat je een uitnodiging kunt krijgen. Als je eenmaal een eigen directory hebt, dan kun je design tokens JSON die je nu hebt verhuizen naar de themes repository. Het CSS thema wordt vanuit de themes repository automatisch gepubliceerd als NPM pakketje, die je in de code van de website kan inladen.

**Optie 2**  
Wil je nieuwe front-end componenten ontwikkelen? Een developer uit jouw team kan dan op basis van de [NL Design System example repository](https://github.com/nl-design-system/example) een nieuwe repository beginnen. In onze template zitten alle onderdelen om je eigen thema te publiceren als NPM pakketje. [Neem contact op met het kernteam](/project/kernteam) om hulp te vragen als je dit wilt doen.

## Wat wordt je volgende stap?

Ga je een prototype opzetten en onderzoek doen? Tof! Deel vooral je vragen en inzichten met anderen in de community tijdens een Design Open Hour, Design Open Dag of Heartbeat.

Ga je aan de slag met een prototype en ga je onderzoek doen? Super! Deel je inzichten in de community, daar leren we allemaal van. Delen kan altijd via Slack of tijdens een Design Open Hour, Open Dag of Heartbeat sessie.

Wil je zelf componenten bijdragen?
Vet! [Lees hier hoe je zelf componenten kunt ontwikkelen](/handboek/designer/zelf-componenten-maken)

---

## Help deze documentatie te verbeteren

Om ervoor te zorgen dat deze documentatie nuttig, relevant en up-to-date is, kun je een wijziging voorstellen via [GitHub](https://github.com/nl-design-system/documentatie).

## Vragen

Heb je een vraag? Twijfel niet en [neem contact op met het kernteam](/project/kernteam).
