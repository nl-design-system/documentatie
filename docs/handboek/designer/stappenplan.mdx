---
title: Stappenplan · Designer · Handboek
hide_title: true
hide_table_of_contents: true
sidebar_label: Stappenplan
sidebar_position: 3
pagination_label: Stappenplan
description: Een stappenplan dat je kan volgen om design tokens aan Figma te koppelen.
keywords:
  - index
  - designer
  - meedoen
  - stappenplan
  - figma
---

# Stappenplan

Aan de hand van dit stappenplan leggen we je graag uit hoe je gebruik kunt maken van de [NL Design System bibliotheek](figma-structuur.mdx) en de [Token Studio plugin](figma-structuur.mdx).

Heb je een vraag? Twijfel niet en [neem contact op met het kernteam](../../project/kernteam.mdx).

## Voordat je start

### Maak een Figma project aan

We adviseren je om binnen Figma een apart ‘Project’ voor je Design System aan te maken. Zo houd je een duidelijke scheiding tussen je Design System en overige design files.

[Meer informatie over Figma bestanden en projecten](https://help.figma.com/hc/en-us/sections/360006050633-Files-and-projects)

Meer informatie over Figma kun je vinden op [help.figma.com](https://help.figma.com/) en [forum.figma.com](https://forum.figma.com/).

### Maak een Github account aan

Om via de Token Studio plugin met hetzelfde JSON bestand te kunnen werken als developers heb je een Github account nodig.

[Maak een account aan bij github.com](https://github.com/)

## NL Design System bibliotheek

### Dupliceer de bibliotheek

[Video: Dupliceer de bibliotheek](https://youtu.be/07qlC6bwpf8)

Doorloop de volgende stappen om de NL Design System bibliotheek te dupliceren.

1. Ga naar de [Figma Community pagina van het NL Design System](https://figma.com/@nlds).
2. Klik op ‘NLDS - Bibliotheek’.
3. Klik op ‘Open in Figma’.
4. Verplaats het bestand naar het gewenste project.
5. Hernoem het bestand naar: NLDS - [naam-organisatie] - Bibliotheek.
6. Hernoem ‘Voorbeeld’ naar ‘[naam-van-je-organisatie]’ voor de cover van de Figma Bibliotheek. Je vindt de cover op de pagina ‘Helpers’.

![Screenshot van Figma. Een menu toont onder andere de optie 'Move to project'.](https://raw.githubusercontent.com/nl-design-system/documentatie/assets/meedoen_designers_stap_library-move.jpg)

## Token Studio plugin

De plugin wordt regelmatig geupdate. Hierdoor kunnen onderstaande stappen (en screenshots) verouderd raken. Voor de meest up-to-date documentatie van de plugin ga je naar [docs.tokens.studio](https://docs.tokens.studio/).

### Activeer de plugin

[Video: Activeer de plugin](https://youtu.be/jTNIK45Z21g)

Doorloop de volgende stappen om de Token Studio plugin te activeren.

1. Open ‘NLDS - [naam-van-je-organisatie] - Bibliotheek’.
2. Klik op ‘Resources’.
3. Klik op ‘Plugins’.
4. Zoek op ‘Token Studio’.
5. Klik op ‘Run’ om de plugin te activeren.

![Screenshot van Figma. Een menu toon de plugin Token Studio.](https://raw.githubusercontent.com/nl-design-system/documentatie/assets/meedoen_designers_stap_plugin-detail.jpg)

Nu is het moment gekomen om de plugin aan Figma te koppelen.

### Koppel de plugin aan Github

Eerlijk is eerlijk. Als je niet bekend bent met Github kunnen de volgende stappen wat lastig zijn. Loop je vast? Vraag dan een developer uit je team om hulp. Of [neem contact op met het kernteam](../../project/kernteam.mdx).

[Video: Koppel de plugin aan Github](https://youtu.be/ak1BdOeTgtw)

Doorloop de volgende stappen om de Token Studio plugin aan Github te koppelen.

#### Stap 1: Klik op 'Settings'

![Screenshot toont de Studio Token plugin. Er zijn nog geen tokens zichtbaar.](https://raw.githubusercontent.com/nl-design-system/documentatie/assets/meedoen_designers_stap_plugin-opened.jpg)

#### Stap 2: Selecteer ‘Github’ als Sync provider

![Screenshot toont de Studio Token plugin. Het onderdeel 'Settings' is geselecteerd.](https://raw.githubusercontent.com/nl-design-system/documentatie/assets/meedoen_designers_stap_plugin-settings.jpg)

#### Stap 3: Vul de gegevens in

![Screenshot toont de Studio Token plugin. Het formulier 'Add new credentials' wordt getoond. Alle invulvelden zijn leeg.](https://raw.githubusercontent.com/nl-design-system/documentatie/assets/meedoen_designers_stap_plugin-credentials-empty.jpg)

##### Name

Dit wordt enkel gebruikt voor de plugin zelf. Hier mag je van maken wat je wilt. Bijvoorbeeld; Tokens voor [naam-van-je-organisatie].

##### Personal Access Token

Al doet de naam het vermoeden, een Personal Access Token heeft niks met design tokens te maken. Een Personal Access token zorgt ervoor dat je jouw Github account kunt koppelen aan de plugin.

- Heb je al een Personal Access Token? Vul deze in.
- Heb je nog geen Personal Access Token? Volg dan de stappen onder [‘Een 'Personal Access Token' genereren’](#een-personal-access-token-genereren).

##### Repository

Een repository kan je zien als de hoofdmap van je project. Wat je hier moet invullen verschilt per situatie. Maar zeker is dat hier een JSON bestand met de design tokens van jou organisatie zal komen te staan. Om een vliegende start te maken kun je [het JSON bestand van het Voorbeeld thema](https://github.com/nl-design-system/themes/blob/main/packages/voorbeeld-design-tokens/figma/voorbeeld.tokens.json) dupliceren. Deze houden we ook aan voor de rest van dit stappenplan.

**Situatie A**  
Je organisatie heeft al een mapje met tokens binnen de [NL Design System 'themes repository'](https://github.com/nl-design-system/themes).

- Vul in: nl-design-system/themes

**Situatie B**  
Je organisatie werkt vanuit een eigen Github omgeving.

- Stem met development af waar de design tokens geplaatst moeten worden.
- Hulp nodig? [Neem contact op met het kernteam](../../project/kernteam.mdx).

**Situatie C**  
Je wilt eerst lekker je eigen gang gaan.

- Maak een repository aan binnen je eigen Github omgeving, dit doe je door de stappen onder [‘Een 'Repository' aanmaken’](#een-repository-aanmaken) te volgen.
- Hulp nodig? [Neem contact op met het kernteam](../../project/kernteam.mdx).

##### Default branch

Voeg je default branch toe. Dat is ‘main’.

##### File Path

Een file path kun je zien als de route naar je design tokens binnen de repository. Zoals je bij repository hebt kunnen lezen verschilt dit per situatie.

**Situatie A**  
Je organisatie heeft al een mapje met tokens binnen de [NL Design System 'themes repository'](https://github.com/nl-design-system/themes).

- Vul in: proprietary/[naam-van-je-organisatie]-theme/figma/[naam-van-je-organisatie].tokens.json

**Situatie B**  
Je organisatie werkt vanuit een eigen Github omgeving.

- Stem met development af waar de design tokens geplaatst moeten worden.
- [Neem contact op met het kernteam](../../project/kernteam.mdx) dan kunnen we je helpen de [design tokens van het Voorbeeld thema](https://github.com/nl-design-system/themes/blob/main/packages/voorbeeld-design-tokens/figma/voorbeeld.tokens.json) als startpunt te nemen.

**Situatie C**  
Je wilt eerst lekker je eigen gang gaan.

- [Neem contact op met het kernteam](../../project/kernteam.mdx) dan kunnen we je helpen de [design tokens van het Voorbeeld thema](https://github.com/nl-design-system/themes/blob/main/packages/voorbeeld-design-tokens/figma/voorbeeld.tokens.json) als startpunt te nemen.

Let op! Kopieer een file path niet vanuit de adresbalk van je browser. Github voegt daar namelijk '/blob/main'aan toe. En dat zou er niet tussen moeten staan.

##### baseUrl

Dit is optioneel. Hoef je niks mee te doen.

![Screenshot toont de Studio Token plugin. Het formulier 'Add new credentials' wordt getoond. Alle invulvelden zijn ingevuld.](https://raw.githubusercontent.com/nl-design-system/documentatie/assets/meedoen_designers_stap_plugin-credentials-filled.jpg)

#### Stap 4. Klik op 'Save'.

De plugin zal aangeven dat er al tokens in de opgegeven ‘repo’ staan en vragen of je deze wilt binnen halen.

![Screenshot toont de Studio Token plugin. Er wordt een modal scherm getoond met de vraag 'Pull from Github?'. Opties zijn 'Cancel' en 'Yes'.](https://raw.githubusercontent.com/nl-design-system/documentatie/assets/meedoen_designers_stap_plugin-pull.jpg)

#### Stap 5. Klik op ‘Yes’

Klik vervolgens op ‘Tokens’. Voila! Daar zul je de tokens hebben.

![Screenshot toont de Studio Token plugin. De tokensets Brand, Common en Componenten zijn zichtbaar. De checkboxes voor elke tokenset zijn niet geselecteerd.](https://raw.githubusercontent.com/nl-design-system/documentatie/assets/meedoen_designers_stap_plugin-voila.jpg)

### Voer je huisstijl door

Nu is het zaak om de huisstijl van je organisatie door te voeren op de componenten van het NL Design System. Daarvoor is het handig dat je de [Design Token documentatie](../design-tokens/README.mdx) hebt gelezen.

Uiteraard is het ook slim om de documentatie van de Token Studio plugin bij de hand te houden. Deze vind je op [docs.tokens.studio](https://docs.tokens.studio/).

[Video: Voer je huisstijl door](https://youtu.be/cwvUjGcQhdM)

### Activeer de Brand, Common en Component token sets

Deze is makkelijk. Zet alle checkboxes aan. Door de checkbox van een token set aan te vinken wordt de token set actief. Zo kun je later bijvoorbeeld wisselen tussen een light of dark-mode.

![Screenshot toont de Studio Token plugin. De tokensets Brand, Common en Componenten zijn zichtbaar. De checkboxes voor elke tokenset zijn geselecteerd.](https://raw.githubusercontent.com/nl-design-system/documentatie/assets/meedoen_designers_stap_plugin-checked.jpg)

### Hernoem ‘Voorbeeld’

Ga de tokens binnen de ‘brand’ token set af en hernoem ‘voorbeeld’ overal naar ‘[naam-van-je-organisatie]’.

![Screenshot toont de Studio Token plugin. Een context-menu toont onder andere de optie 'Rename'.](https://raw.githubusercontent.com/nl-design-system/documentatie/assets/meedoen_designers_stap_rename.jpg)

Wanneer je gevraagd wordt hoe je wilt ‘remappen’ kies dan voor ‘Document’. Op die manier worden de wijzigingen direct over het gehele document doorgevoerd. Dit kan je later altijd weer aanpassen.

![Screenshot toont de Studio Token plugin. Er staat een cirkel om een button met de tekst 'Apply to document'.](https://raw.githubusercontent.com/nl-design-system/documentatie/assets/meedoen_designers_stap_plugin-document.jpg)

### Voer Brand tokens door

Pak de huisstijl opties van je organisatie bij de hand. Voer de huisstijl opties van je organisatie door in de ‘brand’ token set.

Wijzig bijvoorbeeld de waarde van `[naam-van-je-organisatie].brand.primary.font-family` van `Source Serif Pro` naar `Comic Sans MS` of voeg een hele nieuwe set aan kleuren toe.

Bekijk tijdens het doorvoeren van de Brand tokens de betreffende Brand pagina binnen het Figma bestand. Zo krijg je direct visueel feedback op je keuzes.

**Tip!**  
Laat de kleuren van het ‘Voorbeeld’ thema nog even staan tot je alle kleuren van jouw huisstijl aan Common en Component tokens hebt gerefereerd. Daarna kun je ze verwijderen.

**Let op!**  
De tokens Font Family en Font Weight kunnen afzonderlijk van elkaar op tekst worden toegepast. Het is daarbij belangrijk om de Font Weight aan te houden zoals deze in Figma is aangegeven. Voor font family `Roboto` bijvoorbeeld `Bold` in plaats van iets als `700`.

![Screenshot van Figma en de Studio Token plugin. De pagina 'Typography' van het niveau 'Brand' is geselecteerd. Er is een deel van een Frame te zien met verschillende typografische onderdelen.](https://raw.githubusercontent.com/nl-design-system/documentatie/assets/meedoen_designers_stap_adjust-brand.jpg)

### Voer Common tokens door

Voer de semantische keuzes voor je organisatie door in de ‘common’ token set.

Wijzig bijvoorbeeld de waarde van `nl.common.interaction.color` van `brand.violet.700` naar een blauwe tint uit de kleuren set die je zojuist in de Brand token set hebt toegevoegd.

Bekijk tijdens het doorvoeren van de Common tokens de betreffende Common én gerelateerde Component pagina’s binnen het Figma bestand. Zo krijg je direct visueel feedback op je keuzes.

De visuele voorbeelden, tokennamen en tokenwaardes worden gepresenteerd in begeleidende frames. Ze zijn gekoppeld aan de plugin dankzij de [‘Documentation token’ optie](https://docs.tokens.studio/tokens/documentation-tokens). Deze optie zorgt ervoor dat aanpassingen in naamgeving of waardes automatisch worden doorgevoerd in de begeleide frames.

![Screenshot van Figma en de Studio Token plugin. De pagina 'Color' van het niveau 'Common' is geselecteerd. Er is een deel van een Frame te zien met verschillende kleur onderdelen.](https://raw.githubusercontent.com/nl-design-system/documentatie/assets/meedoen_designers_stap_adjust-common.jpg)

### Voer Component tokens door

Loop de componenten 1 voor 1 na in de ‘components’ token set en pas waardes aan waar nodig.

Wijzig bijvoorbeeld de waarde van `nl.button.primary-action.background-color` van `nl.common.interaction.color` naar een groene tint uit de kleuren set die je zojuist in de Brand token set hebt toegevoegd.

![Screenshot van Figma en de Studio Token plugin. De pagina 'Button' van het niveau 'Component' is geselecteerd. Er is een deel van een Frame te zien met verschillende button design tokens en de button component zelf.](https://raw.githubusercontent.com/nl-design-system/documentatie/assets/meedoen_designers_stap_adjust-component.jpg)

## Verstuur aanpassingen naar Github

[Video: Verstuur aanpassingen naar Github](https://youtu.be/7hsdChwjof0)

Wanneer je de tokens naar wens hebt aangepast kun je deze wijzigingen in de bron doorvoeren. In Github termen noem je dat ‘Pushen’.

- Klik op ‘Push to Github’

![Screenshot toont de Studio Token plugin. Er staat een cirkel om een button met een omhoog wijzend pijl als icoon.](https://raw.githubusercontent.com/nl-design-system/documentatie/assets/meedoen_designers_stap_github.jpg)

- Vul de gegevens in.
  - Commit message. Beschrijf hier kort wat je hebt aangepast.
  - Branch. ‘main’ staat al ingevuld. Het is echter verstandig om een aparte branch voor je wijzigingen aan te houden. Hoe je die branch noemt staat je vrij, als deze maar elke keer een andere naam heeft. Kies bijvoorbeeld voor ‘Brand update’ of ‘01-01-2023.

![Screenshot toont de Studio Token plugin. Er wordt een modal scherm getoond verschillende invulvelden.](https://raw.githubusercontent.com/nl-design-system/documentatie/assets/meedoen_designers_stap_adjust-push.jpg)

- Klik op ‘Push changes’.

De plugin stuurt de update naar Github en geeft je direct de mogelijkheid om een ‘Pull request’ te maken.

- Klik op ‘Create Pull Request’.

Vervolgens wordt je automatisch naar Github geleid waar je het Pull Request kunt maken. Bespreek met een developer uit je team hoe jullie omgaan met pull requests.

## Van Figma naar code

Zijn je tokens compleet genoeg om gebruikt te worden in een website? Dan heb je een developer nodig om de tokens te publiceren als CSS thema. Dat kan op twee manieren:

**Optie 1**  
Je krijgt een eigen directory in de [NL Design System themes repository](https://github.com/nl-design-system/themes). Hierin kun je een thema beheren, maar niet zelf nieuwe componenten ontwikkelen. [Neem contact op met het kernteam](../../project/kernteam.mdx), zodat je een uitnodiging kunt krijgen. Als je eenmaal een eigen directory hebt, dan kun je design tokens JSON die je nu hebt verhuizen naar de themes repository. Het CSS thema wordt vanuit de themes repository automatisch gepubliceerd als NPM pakketje, die je in de code van de website kan inladen.

**Optie 2**  
Wil je nieuwe front-end componenten ontwikkelen? Een developer uit jouw team kan dan op basis van de [NL Design System example repository](https://github.com/nl-design-system/example) een nieuwe repository beginnen. In onze template zitten alle onderdelen om je eigen thema te publiceren als NPM pakketje. [Neem contact op met het kernteam](../../project/kernteam.mdx) om hulp te vragen als je dit wilt doen.

## Aanvullende informatie

### Een ‘Personal access token’ genereren

[Video: Personal access token genereren](https://youtu.be/FsS2afRqTFo)

**Ga direct naar [github.com/settings/tokens](https://github.com/settings/tokens?type=beta) of volg de volgende stappen:**

- Klik op je avatar (rechtsboven).
- Klik op ‘Settings’.
- Klik op het laatste menu item ‘Developer Settings’.
- Klik op ‘Personal access tokens’.
- Selecteer ‘Fine-grained tokens'.
- Klik op 'Generate new token'.

**Vul de gegevens in**

- Token name: Deze wordt enkel gebruikt voor github zelf. Hier mag je van maken wat je wilt. Bijvoorbeeld; Tokens van [naam-van-je-organisatie].
- Expiration: Bepaal wanneer je personal access token zou moeten verlopen. Bijvooreeld na een half jaar. Je krijgt vanzelf een email wanneer deze datum in zicht is.
- Resource owner: Staan je tokens in de NL Design System 'themes repository'? Kies dan voor 'nl-design-system. Staan de tokens in je persoonlijke Github omgeving? Kies dan voor je eigen naam.
- Kies bij 'Repository access' voor 'Only select repositories'.
- Selecteer de repository waar de tokens van jouw organisatie staan.
- Klik onder 'Permissions' op 'Repository permissions'.
- Kies bij 'Contents' voor 'Access: Read and write'.

**Genereer en gebruik je token**

- Klik op ‘Generate token’.
- Kopieer je Personal Access token.
- Vul de Personal Access token in bij de Github gegevens in de Token Studio plugin.

**Let op!**  
Deel je token nooit met iemand die geen toegang zou moeten hebben tot je repository. Behandel de token als je persoonlijke wachtwoord.

### Een 'Repository' aanmaken

[Video: Een Repository aanmaken](https://youtu.be/NKCt-IZKBfI)

**Ga direct naar [github.com/new](https://github.com/new) of volg de volgende stappen:**

- Klik op je avatar (rechtsboven)
- Klik op ‘Your repositories’
- Klik op 'New'

**Repository aanmaken**

- Vul de gegevens in:
  - Repository name. Bijvoorbeeld; tokens-[naam-van-je-organisatie].
  - Laat 'Public' geselecteerd staan.
- Klik op ‘Create repository’.
- Vul de Repository verwijzing, bijvoorbeeld '[jouw-github-omgeving]/tokens-[naam-van-je-organisatie]' in bij de Github gegevens in de Token Studio plugin.

---

## Help deze documentatie te verbeteren

Om ervoor te zorgen dat deze documentatie nuttig, relevant en up-to-date is, kun je een wijziging voorstellen via [Github](https://github.com/nl-design-system/documentatie).

## Vragen

Heb je een vraag? Twijfel niet en [neem contact op met het kernteam](../../project/kernteam.mdx).
