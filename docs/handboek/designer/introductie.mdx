---
title: Introductie Â· Designer Â· Handboek
hide_title: true
hide_table_of_contents: true
sidebar_label: Introductie
sidebar_position: 1
pagination_label: Index
description: Het startpunt voor designers die willen meedoen met NL Design System.
slug: /handboek/designer/introductie
keywords:
  - index
  - designer
  - meedoen
---

# Introductie

## Welkom designer ðŸ‘‹

Leuk dat je er bent! Of je nu mee wilt helpen aan NL Design System of simpelweg even wilt rondneuzen, als designer is dit een goed startpunt.

## Wat is NL Design System?

NL Design System zit net even anders in elkaar dan andere designsystemen. Waar veel design systems een specifieke organisatie bedienen, werkt NL Design System met organisaties verspreid over de hele overheid: van gemeenten tot Rijk.

[Meer informatie over NL Design System](/project/over-nl-design-system/)

### Community en kernteam

Bij NL Design System werken specialisten uit overheidsorganisaties, van gemeenten tot Rijksoverheid, samen aan betere digitale dienstverlening. Het kernteam faciliteert deze samenwerking. Specialisten zijn bijvoorbeeld ontwerpers, ontwikkelaars en onderzoekers. Ze werken in hun organisatie aan specifieke webprojecten en delen hun ervaring in de community.

#### Wat doet de community?
Specialisten in de community denken bijvoorbeeld samen na over de beste inrichting van een Mijn Zaken-systeem het beste kan worden ingericht, of een toegankelijk meerstappenformulier bouwt. De community ontwikkelt ook de daadwerkelijke componenten en test ze in hun eigen websites en applicaties.

#### Wat doet het kernteam?
Het kernteam maakt de samenwerking in de community mogelijk, door bijvoorbeeld de generieke architectuur op te zetten, versiebeheer uit te denken en regie te houden op kwaliteit via het estafettemodel. Ook helpen ze organisaties en hun leveranciers op weg.

[Meer informatie over het kernteam](/project/kernteam)

:::info[Community sprints]

NL Design System faciliteert ook [Community sprints](https://www.nldesignsystem.nl/community/community-sprints/) waar minimaal twee teams uit de community op samenwerken.

- [Overheidsbrede portalen community](https://www.nldesignsystem.nl/community/community-sprints/overheidsbrede-portalen-community/). Hier wordt samengewerkt aan portalen voor overheidsorganisaties.
- [Rijkshuisstijl community](https://www.nldesignsystem.nl/community/community-sprints/rijkshuisstijl-community/). Hier wordt samengewerkt aan NL Design System-componenten voor projecten die moeten voldoen aan de Rijkshuisstijl.

:::

### Estafettemodel

Het estafettemodel van NL Design System is een aanpak om samen de beste en meest bruikbare componenten, patronen en richtlijnen te maken.

[Meer informatie over het estafettemodel](/handboek/estafettemodel)

### Huisstijl

De componenten van NL Design System hebben van zichzelf geen specifieke huisstijl. Iedere organisatie kan zijn eigen thema op de componenten toepassen. Om dat voor elkaar te krijgen, maken we gebruik van â€˜design tokensâ€™.

- [Meer informatie over design tokens](/handboek/huisstijl/design-tokens)
- [Meer informatie over thema's](/handboek/huisstijl/themas)

Vanuit NL Design System bieden we het '[Start-thema](/handboek/huisstijl/themas/start-thema/)' aan. De stijl van dit Start-thema hebben we vastgelegd in een set aan 'basis-tokens'. Deze basis-tokens leven op het ['Common' niveau](/handboek/huisstijl/design-tokens#common-tokens).

### Ontwerpprogrammaâ€™s

Of je nu Sketch, Framer of Paint gebruikt, er is geen afhankelijkheid als het gaat om ontwerpprogramma. Wel hebben het kernteam en de reeds aangesloten organisaties een voorkeur voor Figma.

[Meer informatie over Figma structuur en gebruik](/handboek/designer/figma-structuur)

## Meedoen als designer

Wil je als designer meedoen met NL Design System? Leuk! Je kunt meedoen op op verschillende niveaus.

### Niveau 1. Online meedoen

Doe online mee.

- [Schrijf je in als lid van de community](/community/sluit-je-aan/).
- Deel kennis vanuit je specialisme.
- Deel inzichten die je hebt opgedaan tijdens onderzoek.
- Leg ontwerpkeuzes voor aan specialisten in de community en haal feedback op.
- Stel design gerelateerde vragen waar je wel wat hulp bij kan gebruiken.

Online meedoen kan op verschillende manieren:

- Sluit aan bij de [Code for NL Slack omgeving](https://praatmee.codefor.nl/). NL Design System heeft hier meerdere Slack kanalen. Specifiek voor designers is dat: `#nl-design-system-designers`. Mag jij geen Slack gebruiken? Laat dit per mail weten aan het [kernteam](/project/kernteam).
- Sluit aan bij het [Design Open Hour](https://www.nldesignsystem.nl/events/design-open-hour).
- Sluit aan bij de [Heartbeat](https://www.nldesignsystem.nl/events/heartbeat).
- Laat van je horen via [GitHub Discussions](https://github.com/orgs/nl-design-system/discussions). Hier verzamelen we specifieke informatie over [Componenten](https://github.com/orgs/nl-design-system/discussions/categories/component-suggestions). Maar ook over patronen zoals [Formulieren](https://github.com/orgs/nl-design-system/discussions/categories/formulieren) en [Mijn omgevingen](https://github.com/orgs/nl-design-system/discussions/categories/mijn-omgevingen).
- Deel je onderzoek op [gebruikersonderzoeken.nl](https://gebruikersonderzoeken.nl/)

:::tip[Tip]

Voor de [Community Sprints](#community-sprints) zijn er specifieke mogelijkheden om online mee te doen.

:::

### Niveau 2. Richtlijnen gebruiken

Onder [Richtlijnen](/richtlijnen) verzamelen we richtlijnen voor het maken van digitale diensten. Zo zijn er bijvoorbeeld richtlijnen voor:

- [Stijl](https://www.nldesignsystem.nl/richtlijnen/stijl)
- [Content](https://www.nldesignsystem.nl/richtlijnen/content)
- [Formulieren](https://www.nldesignsystem.nl/richtlijnen/formulieren)

Maar ook voor elk [WCAG-succescriterium](https://www.nldesignsystem.nl/wcag).

Ons doel is om praktische uitleg en voorbeelden te geven die helpen bij het toegankelijk inzetten van de NL Design System componenten, patronen en richtlijnen.

Gebruik de richtlijnen als kennisbank tijdens het ontwerpen.

### Niveau 3. Eigen NL Design System thema maken en onderhouden

Maak een thema voor jouw organisatie door organisatiespecifieke ontwerpbeslissingen vast te leggen in design tokens. Dat doe je door het Figma Stappenplan te volgen.

- [Meer informatie over design tokens](/handboek/huisstijl/design-tokens)
- [Meer informatie over thema's](/handboek/huisstijl/themas)
- [Werken met NL Design System](/handboek/designer/werken-met-nl-design-system)
- [Zelf een thema maken](/handboek/designer/zelf-thema-maken)
- [Figma Stappenplan](/handboek/designer/figma-stappenplan)

### Niveau 4. Componenten hergebruiken uit de community

Maak voor prototypes, voor zover mogelijk, gebruik van de [Figma bibliotheken van NL Design System](/handboek/designer/figma-structuur). Of herbruik onderdelen van community prototypes.

De Figma biblitoheken van NL Design System bevatten veel componenten en worden geregeld aangevuld. De volgende situaties kunnen zich echter voordoen:

- De community component die jij nu juist nodig hebt ontbreekt nog. Neem in dat geval contact op met het kernteam zodat we weten dat hier behoefte aan is.
- De community component is niet bruikbaar. Kies dan je eigen weg. Idealiter deel je de afweging wel met de community. Dat kan via Slack, de [GitHub Discussion van de component](https://github.com/orgs/nl-design-system/discussions/categories/component-suggestions) of door een GitHub Issue aan te maken bij de organisatie die de component beheerd.
- Er zijn verschillende community componenten voor dezelfde toepassing. Gebuik in dat geval de component die het beste aansluit bij de wensen van jouw organisate.

:::tip[Tip]

Community componenen, en bijbehorende design tokens, hebben hun eigen prefix. Pas deze niet aan. Zo kan er beter herleidt worden bij welke organisatie de component ontwikkelt is.

:::

- [Componenten overzicht](/componenten)
- [Werken met NL Design System](/handboek/designer/werken-met-nl-design-system)
- [Figma hygiÃ«ne](/handboek/designer/figma-hygiene)

### Niveau 5. Componenten verbeteren uit de community

Als een component niet bruikbaar is voor jouw organisatie maak dan gebruik van het bestaande ontwerp (of code) om op door te ontwikkelen. Probeer hierbij zoveel mogelijk over te nemen van de bestaande component.

Het is natuurlijk helemaal super als je met de organisatie van de oorspronkelijke component samenwerkt om de verbeteringen door te voeren.

Deel de verbeterde component met de community. Dat kan via Slack, de [GitHub Discussion van de component](https://github.com/orgs/nl-design-system/discussions/categories/component-suggestions) of door een GitHub Issue aan te maken bij de organisatie die de component beheerd.

- [Componenten overzicht](/componenten)
- [Figma hygiÃ«ne](/handboek/designer/figma-hygiene)

### Niveau 6. Componenten bijdragen aan de community

Ontwikkel als organisatie zelf componenten volgens de aanpak van NL Design System.

- [Definition of Done (Estafettemodel)](/handboek/estafettemodel/componenten/definition-of-done)
  - [Help Wanted stappenplan](/handboek/estafettemodel/componenten/help-wanted-stappenplan)
  - [Community stappenplan voor organisaties](/handboek/estafettemodel/componenten/community-stappenplan/voor-organisaties)
- [Zelf componenten maken](/handboek/designer/zelf-componenten-maken)
- [Figma hygiÃ«ne](/handboek/designer/figma-hygiene)

## Op de hoogte blijven

Wil je niets missen van de ontwikkelingen van NL Design System? Er zijn [verschillende manieren om op de hoogte te blijven](/project/blijf-op-de-hoogte).

---

## Help deze documentatie te verbeteren

Om ervoor te zorgen dat deze documentatie nuttig, relevant en up-to-date is, kun je een wijziging voorstellen via [Github](https://github.com/nl-design-system/documentatie).

## Vragen

Heb je een vraag? Twijfel niet en [neem contact op met het kernteam](/project/kernteam).
