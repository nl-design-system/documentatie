---
title: Introductie Â· Designer Â· Handboek
hide_title: true
hide_table_of_contents: true
sidebar_label: Introductie
sidebar_position: 1
pagination_label: Index
description: Het startpunt voor designers die willen meedoen met NL Design System.
slug: /handboek/designer/introductie
keywords:
  - index
  - designer
  - meedoen
---

# Introductie

## Welkom designer ðŸ‘‹

Leuk dat je er bent! Of je nu mee wilt bijdragen aan NL Design System of simpelweg even wilt rondneuzen, als designer is dit een goed startpunt.

## Wat is NL Design System?

NL Design System zit net even anders in elkaar. Waar veel design systems een specifieke organisatie bedienen, werkt NL Design System met organisaties verspreid over de hele overheid: van gemeenten tot Rijk.

[Meer informatie over NL Design System](/project/over-nl-design-system/)

### Community en kernteam

Bij NL Design System werken specialisten uit overheidsorganisaties, van gemeenten tot de Rijksoverheid, samen aan betere digitale dienstverlening. Het kernteam faciliteert deze samenwerking. Tot de specialisten behoren bijvoorbeeld ontwerpers, ontwikkelaars en onderzoekers. Zij werken binnen hun eigen organisatie aan specifieke webprojecten en delen hun ervaringen in de community.

#### Wat doet de community?

Specialisten in de community denken samen na over vraagstukken, zoals de optimale inrichting van een Mijn Zaken-systeem of het bouwen van een toegankelijk meerstappenformulier. Daarnaast ontwikkelt de community ook de daadwerkelijke componenten en test deze in hun eigen websites en applicaties.

#### Wat doet het kernteam?

Het kernteam maakt samenwerking binnen de community mogelijk door onder meer de generieke architectuur op te zetten, versiebeheer uit te denken en de kwaliteit te bewaken via het estafettemodel. Daarnaast ondersteunen zij organisaties en hun leveranciers bij de implementatie en het gebruik van NL Design System.

[Meer informatie over het kernteam](/project/kernteam)

:::info[Community sprints]

NL Design System faciliteert ook [Community sprints](https://www.nldesignsystem.nl/community/community-sprints/) waar minimaal twee teams uit de community samenwerken aan een gezamenlijk onderwerp. Iedereen die met hetzelfde onderwerp bezig is, kan zich aanmelden om via deze sprints bij te dragen.

- [Overheidsbrede portalen community](https://www.nldesignsystem.nl/community/community-sprints/overheidsbrede-portalen-community/). Hier wordt samengewerkt aan portalen voor overheidsorganisaties.
- [Rijkshuisstijl community](https://www.nldesignsystem.nl/community/community-sprints/rijkshuisstijl-community/). Hier wordt samengewerkt aan NL Design System-componenten voor projecten die moeten voldoen aan de Rijkshuisstijl.

:::

### Estafettemodel

Het estafettemodel van NL Design System is een aanpak om samen de beste en meest bruikbare componenten, patronen en richtlijnen te maken.

[Meer informatie over het estafettemodel](/handboek/estafettemodel)

### Huisstijl

De componenten van NL Design System hebben van zichzelf geen specifieke huisstijl. Iedere organisatie kan zijn eigen thema op de componenten toepassen. Om dat voor elkaar te krijgen, maken we gebruik van â€˜design tokensâ€™.

- [Meer informatie over design tokens](/handboek/huisstijl/design-tokens)
- [Meer informatie over thema's](/handboek/huisstijl/themas)

Vanuit NL Design System bieden we het '[Start-thema](/handboek/huisstijl/themas/start-thema/)' aan. De stijl van dit Start-thema hebben we vastgelegd in een set aan 'basis-tokens'. Deze basis-tokens leven op het ['Common' niveau](/handboek/huisstijl/design-tokens#common-tokens).

### Ontwerpprogrammaâ€™s

Of je nu werkt met Sketch, Framer of zelfs Paint, het gebruik van een specifiek ontwerpprogramma is geen vereiste. NL Design System sluit uitstekend aan op Figma, maar gebruik je liever een ander programma? Dan denken we graag met je mee over hoe design tokens en de opbouw van componenten daar ook toegepast kunnen worden.

[Meer informatie over Figma structuur en gebruik](/handboek/designer/figma-structuur)

## Meedoen als designer

Wil je als designer meedoen met NL Design System? Leuk! Je kunt op verschillende niveaus instappen en bijdragen.

### Niveau 1. Online meedoen

Lever vanuit jouw expertise een bijdrage aan de community.

- Deel kennis vanuit je specialisme.
- Deel inzichten die je hebt opgedaan tijdens onderzoek.
- Leg ontwerpkeuzes voor aan specialisten in de community en haal feedback op.
- Stel design gerelateerde vragen waar je wat hulp bij kunt gebruiken.

Online meedoen kan op verschillende manieren:

- [Schrijf je in als lid van de community](/community/sluit-je-aan/).
- Sluit aan bij de [Code for NL Slack omgeving](https://praatmee.codefor.nl/). NL Design System heeft hier meerdere Slack-kanalen. Specifiek voor designers is dat: [#nl-design-system-designers](https://codefornl.slack.com/archives/C01D78C2E4E). Mag jij geen Slack gebruiken? Laat het weten aan het [kernteam](/project/kernteam).
- Sluit aan bij het [Design Open Hour](https://www.nldesignsystem.nl/events/design-open-hour).
- Sluit aan bij de [Heartbeat](https://www.nldesignsystem.nl/events/heartbeat).
- Laat van je horen via [GitHub Discussions](https://github.com/orgs/nl-design-system/discussions). Hier verzamelen we specifieke informatie over [Componenten](https://github.com/orgs/nl-design-system/discussions/categories/component-suggestions). Maar ook over patronen zoals [Formulieren](https://github.com/orgs/nl-design-system/discussions/categories/formulieren) en [Mijn omgevingen](https://github.com/orgs/nl-design-system/discussions/categories/mijn-omgevingen).
- Deel je onderzoek op [gebruikersonderzoeken.nl](https://gebruikersonderzoeken.nl/)

:::tip[Tip]

Voor de [Community Sprints](#community-sprints) zijn er specifieke mogelijkheden om online mee te doen.

:::

### Niveau 2. Richtlijnen gebruiken

Onder [Richtlijnen](/richtlijnen) verzamelen we richtlijnen voor het maken van digitale diensten. Zo zijn er bijvoorbeeld richtlijnen voor:

- [Stijl](https://www.nldesignsystem.nl/richtlijnen/stijl)
- [Content](https://www.nldesignsystem.nl/richtlijnen/content)
- [Formulieren](https://www.nldesignsystem.nl/richtlijnen/formulieren)

Maar ook voor elk [WCAG-succescriterium](https://www.nldesignsystem.nl/wcag).

Ons doel is om praktische uitleg en concrete voorbeelden te bieden die helpen bij het toegankelijk inzetten van NL Design System componenten, patronen en richtlijnen.

Gebruik de richtlijnen als kennisbank tijdens het ontwerpen en help ons verbeteren door feedback te geven. Bijvoorbeeld door in Slack te laten weten of de richtlijnen duidelijk zijn en goed werken.

### Niveau 3. Eigen NL Design System thema maken en onderhouden

Maak een thema voor jouw organisatie door organisatiespecifieke ontwerpbeslissingen vast te leggen in design tokens. Dat doe je door het Figma Stappenplan te volgen.

- [Meer informatie over design tokens](/handboek/huisstijl/design-tokens)
- [Meer informatie over thema's](/handboek/huisstijl/themas)
- [Werken met NL Design System](/handboek/designer/werken-met-nl-design-system)
- [Zelf een thema maken](/handboek/designer/zelf-thema-maken)
- [Figma stappenplan](/handboek/designer/figma-stappenplan)

### Niveau 4. Componenten hergebruiken uit de community

Maak voor prototypes, waar mogelijk, gebruik van de [Figma bibliotheken van NL Design System](/handboek/designer/figma-structuur). Je kunt ook onderdelen hergebruiken uit community prototypes.

De Figma bibliotheken van NL Design System bevatten veel componenten en worden regelmatig aangevuld. Toch kunnen de volgende situaties voorkomen:

- De community component die jij nu juist nodig hebt ontbreekt nog. Neem in dat geval contact op met het kernteam zodat we weten dat hier behoefte aan is.
- De community component is niet bruikbaar. Kies dan je eigen oplossing, maar deel je afweging bij voorkeur met de community. Dat kan via Slack, de [GitHub Discussion van de component](https://github.com/orgs/nl-design-system/discussions/categories/component-suggestions) of door een GitHub Issue aan te maken bij de organisatie die de component beheert.
- Er zijn verschillende community componenten voor dezelfde toepassing. Gebuik in dat geval de component die het beste aansluit bij de wensen van jouw organisatie.

:::tip[Tip]

Community componenten en bijbehorende design tokens hebben altijd een eigen prefix. Pas deze niet aan, zodat duidelijk blijft bij welke organisatie de component is ontwikkeld.

:::

- [Componenten overzicht](/componenten)
- [Werken met NL Design System](/handboek/designer/werken-met-nl-design-system)
- [Figma hygiÃ«ne](/handboek/designer/figma-hygiene)

### Niveau 5. Componenten verbeteren uit de community

Is een component niet direct bruikbaar voor jouw organisatie? Maak dan gebruik van het bestaande ontwerp (of de code) als basis om verder op door te ontwikkelen. Probeer hierbij zoveel mogelijk elementen van de bestaande component over te nemen.

Het is helemaal super als je samenwerkt met de organisatie die de oorspronkelijke component heeft ontwikkeld, zodat verbeteringen gezamenlijk kunnen worden doorgevoerd.

Deel de verbeterde component met de community. Dat kan via Slack, de [GitHub Discussion van de component](https://github.com/orgs/nl-design-system/discussions/categories/component-suggestions) of door een GitHub Issue aan te maken bij de organisatie die de component beheert.

- [Componenten overzicht](/componenten)
- [Figma hygiÃ«ne](/handboek/designer/figma-hygiene)

### Niveau 6. Componenten bijdragen aan de community

Ontwikkel als organisatie zelf componenten volgens de aanpak van NL Design System. Volg hierbij de afspraken en richtlijnen zodat nieuwe componenten naadloos aansluiten bij de rest van het design system.

- [Definition of Done (Estafettemodel)](/handboek/estafettemodel/componenten/definition-of-done)
  - [Help Wanted stappenplan](/handboek/estafettemodel/componenten/help-wanted-stappenplan)
  - [Community stappenplan voor organisaties](/handboek/estafettemodel/componenten/community-stappenplan/voor-organisaties)
- [Zelf componenten maken](/handboek/designer/zelf-componenten-maken)
- [Figma hygiÃ«ne](/handboek/designer/figma-hygiene)

## Op de hoogte blijven

Wil je niets missen van de ontwikkelingen van NL Design System? Er zijn [verschillende manieren om op de hoogte te blijven](/project/blijf-op-de-hoogte).

---

## Help deze documentatie te verbeteren

Om ervoor te zorgen dat deze documentatie nuttig, relevant en up-to-date is, kun je een wijziging voorstellen via [Github](https://github.com/nl-design-system/documentatie).

## Vragen

Heb je een vraag? Twijfel niet en [neem contact op met het kernteam](/project/kernteam).
