---
title: Figma structuur · Designer · Handboek
hide_title: true
hide_table_of_contents: true
sidebar_label: Figma structuur
sidebar_position: 2
pagination_label: Figma structuur
description: Informatie voor designers over de Figma structuur.
slug: /handboek/designer/figma-structuur
keywords:
  - designer
  - meedoen
  - figma
  - token studio
---

import { SpotlightSection } from "@utrecht/component-library-react/dist/css-module";

# Figma structuur

Wil je als designer werken met het NL Design System in Figma? Dan is het handig om eerst te begrijpen hoe de Figma structuur in elkaar zit.

Op deze pagina lees je hoe de bibliotheken zijn opgebouwd, waarom Figma een logische keuze is, en hoe de structuur werkt binnen je eigen Figma omgeving.

Je hoeft nu nog niets in te richten. Dit is vooral bedoeld om je op weg te helpen. In het [Figma stappenplan]() leggen we stap voor stap uit hoe je daadwerkelijk aan de slag gaat.

## Waarom Figma?

Figma sluit goed aan op hoe het NL Design System werkt met componenten, tokens en code.

### Voordelen van Figma

* Platformonafhankelijk: werkt vanuit de browser.
* Samenwerken in realtime: meerdere mensen in 1 bestand.
* Prototypen en inspecteren in 1 tool.
* Structuur en naamgeving sluit aan op front-end structuur.

Dit maakt Figma ideaal voor het werken met een gedeeld design system. Meer verdieping nodig? Bekijk help.figma.com of forum.figma.com.

## Hoe is de structuur opgebouwd?

Elke organisatie heeft vaak een eigen Figma omgeving waarin een lokale bibliotheek wordt beheerd. Vanuit die bibliotheek kunnen ontwerpers werken aan flows, concepten en prototypes. Ontwerpbestanden kunnen zich 'abboneren' op deze bibliotheek. Zodra de bibliotheek wordt bijgewerkt, worden deze aanpassingen automatisch doorgevoerd in de gekoppelde bestanden.

[foto]

Sommige organisaties beheren meerdere merken of thema's met elk een eigen huisstijl. In dat geval kunnen bestanden gebruik maken van 1 of meerdere bibliotheken.

[foto]

Maar het NL Design System werkt nét even anders. Omdat iedere organisatie een eigen Figma omgeving heeft, kun je je niet direct abonneren op de bibliotheken van het NL Design System. Toch kun je ze wel gebruiken.

## Werken met de NL Design System bibliotheek

Je gebruikt de NL Design System bibliotheek naast je eigen bibliotheek. Hoe dat werkt, hangt af van je situatie.

### Heb je al een eigen bibliotheek?

Mooi! Je kunt je bestaande bibliotheek blijven gebruiken. Voeg de NL Design System bibliotheek toe als extra bron. Vervolgens kun je, stap voor stap, componenten vervangen die in beide bibliotheken aanwezig zijn. Zo houd je uiteindelijk een lokale bibliotheek over met alleen organisatie-specifieke componenten.

:::info
Zitten daar unieke componenten tussen, zoals een specifieke Page Header? Die kunnen ook relevant zijn voor andere organisaties. Deel ze gerust via onze [backlog]().
:::

### Nog geen eigen bibliotheek?

Begin dan met de NL Design System bibliotheek. Voeg daarnaast een eigen bibliotheek toe voor componenten die je zelf nodig hebt. Denk aan onderdelen als een Page Header of Page Footer. Zulke unieke componenten noemen we ook wel 'snowflakes'.

## Naamgeving bibliotheken

We houden de naamgeving van de Figma bibliotheken graag gelijk tussen de verschillende organisaties. Daarom hebben we de volgende naamgeving afsproken:

* NL Design System - Bibliotheek - [Organisatienaam]
* NL Design System - ToDo Bibliotheek - [Organisatienaam]

Zo blijft het herkenbaar, ook als je meerdere bestanden tegelijk open hebt in Figma.

## Tokens Studio plugin

De componenten van het NL Design System hebben van zichzelf geen huisstijl. Iedere organisatie kan zijn eigen kleuren, typografie en stijl toepassen. Dat doen we met [design tokens]().

Omdat Figma zelf geen ondersteuning biedt voor tokens, gebruiken we de Tokens Studio plugin. Die zorgt ervoor dat je tokens in Figma kunt gebruiken én synchroniseren met code (via een gedeeld JSON-bestand).

Wil je weten hoe je deze plugin gebruikt? Volg dan het [Figma stappenplan]().

## Direct aan de slag

* [Bekijk de NL Design System bibliotheek in Figma]()
* [Lees over de Tokens Studio plugin]()
* [Volg het Figma stappenplan om te starten]()

---

## Help deze documentatie te verbeteren

Om ervoor te zorgen dat deze documentatie nuttig, relevant en up-to-date is, kun je een wijziging voorstellen via [Github](https://github.com/nl-design-system/documentatie).

## Vragen

Heb je een vraag? Twijfel niet en [neem contact op met het kernteam](../../project/kernteam.mdx).
