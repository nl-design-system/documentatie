---
title: Werken met de Figma changelog
hide_title: true
hide_table_of_contents: true
sidebar_label: Werken met de Figma changelog
sidebar_position: 5
pagination_label: Werken met de Figma changelog
description: Informatie voor designers over het werken met de Figma changelog.
slug: /handboek/designer/werken-met-figma-changelog
keywords:
  - versiebeheer
  - changelog
  - semantic versioning
  - major
  - minor
  - patch
  - figma bibliotheek
---

# Werken met de Figma changelog

De changelog is bedoeld voor designers die werken met een eigen duplicaat van de Figma bibliotheken. In de changelog zie je welke onderdelen zijn aangepast, toegevoegd of verbeterd. Zo weet je snel of je iets moet bijwerken in de bibliotheken van jouw organisatie. Op deze manier blijf je up-to-date met de laatste versie van NL Design System.

{/* [Bekijk de changelog](#) */}

## Soort wijzigingen

Voor onze Figma bibliotheken gebruiken we semantic versioning. Dit helpt om inzicht te geven in het soort wijziging dat is doorgevoerd: gaat het om iets groots dat impact heeft op je bibliotheek, of om een kleine correctie?

Elke wijziging krijgt een versienummer in het formaat `major.minor.patch` (bijvoorbeeld `1.3.0`). We vermelden dit versienummer ook op de cover van onze Figma bibliotheken. Zo zie je altijd direct met welke versie je werkt.

[Lees meer over versiebeheer](/handboek/designer/design-tokens-versiebeheer/)

### Major

Grote wijzigingen die invloed hebben op het gebruik van componenten, zoals:

- Verwijderde componenten.
- Design tokens die zijn hernoemd of verwijderd.

**Impact:** Je moet iets aanpassen in de bibliotheek van jouw organisatie.

### Minor

Nieuwe toevoegingen die compatibel zijn, zoals:

- Nieuwe componenten.
- Extra varianten van een bestaand component.
- Kleine uitbreidingen binnen een component.
- Design tokens die zijn toegevoegd.

**Impact:** Je hoeft niet aan te passen, maar je kunt de nieuwe onderdelen gebruiken.

### Patch

Kleine correcties of verfijningen, zoals:

- Tekstuele aanpassingen.
- Kleine aanpassingen in lay-out of spacing.

**Impact:** Lage impact. Alleen relevant als je de bibliotheek van jouw organisatie volledig up-to-date wilt houden.

## Links naar handige onderdelen

Links in de changelog verwijzen direct naar het onderdeel in Figma. Zo zie je snel wat er is aangepast. Bij complexe wijzigingen linken we naar een korte video. Hierin leggen we de wijziging in Figma uit.

## Blijf op de hoogte

Bekijk de changelog-pagina voor de laatste updates van de bibliotheek. Wij sturen elk kwartaal een reminder via [Slack](/slack). Meld je hiervoor aan op [Slack](/slack) in het kanaal `#nl-design-system-designers`. Zo mis je nooit een wijziging.
