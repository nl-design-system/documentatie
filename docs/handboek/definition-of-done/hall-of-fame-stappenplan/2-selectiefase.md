---
title: 2. Selectiefase · Hall of Fame stappenplan · Component bijdragen · Handboek
hide_title: true
hide_table_of_contents: false
sidebar_label: 2. Selectiefase
sidebar_position: 2
pagination_label: 2. Selectiefase
description: Stappen voor de Selectiefase van de Definition of Done voor Hall of Fame
slug: /handboek/estafettemodel/componenten/hall-of-fame/selectiefase
keywords:
  - componenten
  - design system
  - estafettemodel
  - definition of done
  - hall of fame
---

<!-- @license CC0-1.0 -->

# Selectiefase voor Hall of Fame componenten

## Productie input

### Doel

De component krijgt pas de Hall of Fame status wanneer deze is gebruikt in verschillende productieomgevingen, zodat de stabiliteit en bruikbaarheid getest zijn in de praktijk en eventuele problemen in de Candidate fase zijn gevonden en opgelost.

### Uitkomst

Het kernteam weet dat Candidate component in productie is gebruikt in een diversiteit aan projecten. Er is aangetoond dat de component stabiel genoeg is voor kritische toepassingen. Er worden geen grote bugs of ontwerpfouten meer verwacht. Problemen die door eindgebruikers zijn gemeld zijn door het kernteam in de Candidate component opgelost, en de nieuwe versie is getest in productie.

## Huisstijl input

### Doel

De design tokens van de Candidate component werken goed voor verschillende organisaties met verschillende huisstijlen, voordat deze de Hall of Fame status krijgt.

### Uitkomst

De Candidate component is succesvol ingesteld voor tenminste 2 verschillende organisaties met verschillende huisstijlen. De design tokens zijn voldoende flexibel en de naamgeving is duidelijk genoeg voor verschillende gebruikers. Eventuele bugs, onduidelijkheden of missende design tokens zijn opgelost.

## Gerelateerde componenten input

### Doel

De component staat niet op zichzelf, maar werkt goed samen met andere Candidate en Hall of Fame componenten die in combinatie worden gebruikt. De componenten in samenhang kunnen in de Ontwikkelfase worden gedocumenteerd in patronen die consistent en toegankelijk kunnen worden ingezet.

### Uitkomst

Alle componenten waarmee deze component vaak samen wordt gebruikt zijn geïdentificeerd en hun status is gevalideerd. Waar componenten nog niet als Candidate of Hall of Fame beschikbaar zijn, is besloten of dit blokkerend is voor het Hall of Fame proces of dat er workarounds mogelijk zijn. De relaties tussen componenten zijn gedocumenteerd.

## Toegankelijkheidsaudit input

### Doel

De Candidate component kan aantoonbaar goed toegankelijk worden gebruikt in verschillende projecten zodat verborgen toegankelijkheidsproblemen in de Hall of Fame component worden voorkomen.

### Uitkomst

De Candidate component is succesvol door tenminste 2 WCAG-EM audits gekomen zonder dat er toegankelijkheidsproblemen met de component zelf zijn gevonden. Hiermee is aangetoond dat de component en de bijbehorende documentatie goed genoeg zijn om toegankelijk te worden ingezet. Eventueel context-afhankelijke problemen die gevonden zijn zijn opgenomen in de checklist voor toegankelijkheid van de component.

## Gebruikersonderzoek input

Er is tenminste 1 gebruikersonderzoek beschikbaar waarin dit component voorkwam waarvan de inzichten beschikbaar zijn gemaakt.

### Doel

Feedback van eindgebruikers is meegenomen in de Candidate component, zodat de Hall of Fame component niet alleen technisch goed werkt, maar ook bewezen gebruiksvriendelijk is voor de mensen die er mee moeten werken.

### Uitkomst

Er is tenminste 1 gebruikersonderzoek beschikbaar waarin de Candidate component is meegenomen. De inzichten uit dit onderzoek zijn geanalyseerd en waar nodig verwerkt in verbeteringen aan de component of de documentatie. Eventuele onduidelijkheden zijn gedocumenteerd op gebruikersonderzoeken.nl als aandachtspunten voor vervolgonderzoek. Er is besloten of de gevonden probelemen blokkerend zijn voor de Hall of Fame.
