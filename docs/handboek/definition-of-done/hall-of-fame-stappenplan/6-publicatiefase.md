---
title: 6. Publicatiefase · Hall of Fame stappenplan · Component bijdragen · Handboek
hide_title: true
hide_table_of_contents: false
sidebar_label: 6. Publicatiefase
sidebar_position: 6
pagination_label: 6. Publicatiefase
description: Stappen voor de Publicatiefase van de Definition of Done voor Hall of Fame
slug: /handboek/estafettemodel/componenten/hall-of-fame/publicatiefase
keywords:
  - componenten
  - design system
  - estafettemodel
  - definition of done
  - hall of fame
---

<!-- @license CC0-1.0 -->

# Publicatiefase voor Hall of Fame componenten

## Gepubliceerd op npm

### Doel

Hall of Fame componenten kunnen gemakkelijk worden geïnstalleerd en up-to-date gehouden worden in projecten. Developers kunnen Hall of Fame componenten herkennen aan `@nl-design-system/` in de naam, en vertrouwen op de kwaliteit en stabiliteit van de component.

### Uitkomst

De Hall of Fame component is gepubliceerd in de npm scope `@nl-design-system` met correcte versienummering, changelog en documentatie. De component is te installeren via npm/yarn/pnpm en kan worden gebruikt zoals gedocumenteerd. Gebruikers kunnen nu vertrouwen op een stabiele, goed onderhouden component zonder geplande breaking changes in de nabije toekomst.

## Gepubliceerd in Figma

### Doel

De Hall of Fame component is beschikbaar voor designers in Figma, zodat deze de meest recente en stabiele versie kunnen gebruiken in hun designs.

### Uitkomst

De Candidate component in Figma is vervangen door de Hall of Fame versie in de officiële NL Design System bibliotheek. De component is beschikbaar met alle documentatie, voorbeelden en richtlijnen die in eerdere fases zijn ontwikkeld. Designers kunnen nu de definitieve versie van de component gebruiken.

## Geïntegreerd in NL Design System

### Doel

De Hall of Fame component is volledig geïntegreerd in het bredere NL Design System ecosysteem, zodat gebruikers de component kunnen gebruiken in combinatie met alle andere componenten, patronen, templates, prototypes en hulpmiddelen.

### Uitkomst

De component is opgenomen in alle relevante NL Design System hulpmiddelen en prototypes. Patronen die deze component combineren met gerelateerde componenten zijn gedocumenteerd en beschikbaar gemaakt op nldesignsystem.nl. De NL Design System website zelf gebruikt de Hall of Fame component als voorbeeld van best practice. Voor toekomstige integraties is de component klaar om te werken met hulpmiddelen zoals een theme wizard, rich text editor, spreadsheets voor spacing en layout componenten van NL Design System.

## Gepubliceerd op nldesignsystem.nl

### Doel

Gebruikers die de component nodig hebben kunnen vinden dat NL Design System een oplossing heeft, en ze vinden op één plek alle informatie om aan de slag te gaan.

### Uitkomst

De component-pagina op nldesignsystem.nl is bijgewerkt naar Hall of Fame status. Alle documentatie, richtlijnen, voorbeelden en links naar npm en Figma zijn up-to-date. Gebruikers kunnen nu in één oogopslag zien dat dit een volledig uitgewerkte, stabiele component is die geschikt is voor gebruik.

## Candidate uitgefaseerd

### Doel

Gebruikers van de NL Design System component gebruiken zoveel mogelijk de nieuwste en beste versie. Het is duidelijk welke implementatie van een component men het best kan gebruiken. Er gaat geen tijd en aandacht meer naar de oude component.

### Uitkomst

De Candidate component is officieel uitgefaseerd met duidelijke communicatie naar de community. Er zijn doorverwijzingen gemaakt van de oude Candidate documentatie naar de nieuwe Hall of Fame component. Voor bestaande gebruikers van de Candidate component is er migratie-documentatie, en is er ondersteuning via Slack, Design Open Hour en Developer Open Hour.

Gebruikers weten nu dat ze moeten upgraden naar de Hall of Fame versie en hebben alle informatie die ze nodig hebben om deze migratie succesvol uit te voeren. Voor een overgangsperiode blijft de Candidate versie beschikbaar, maar zonder actieve ondersteuning of nieuwe features.
