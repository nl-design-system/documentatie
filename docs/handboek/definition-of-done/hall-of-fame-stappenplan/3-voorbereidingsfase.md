---
title: 3. Voorbereidingsfase · Hall of Fame stappenplan · Component bijdragen · Handboek
hide_title: true
hide_table_of_contents: false
sidebar_label: 3. Voorbereidingsfase
sidebar_position: 3
pagination_label: 3. Voorbereidingsfase
description: Stappen voor de Voorbereidingsfase van de Definition of Done voor Hall of Fame
slug: /handboek/estafettemodel/componenten/hall-of-fame/voorbereidingsfase
keywords:
  - componenten
  - design system
  - estafettemodel
  - definition of done
  - hall of fame
---

<!-- @license CC0-1.0 -->

# Voorbereidingsfase voor Hall of Fame componenten

## Security-risico's

### Doel

Bekende security-risico's bij het gebruik van de component zijn geïdentificeerd en gedocumenteerd, zodat gebruikers deze risico's kunnen beperken bij de implementatie.

### Uitkomst

Alle relevante security-risico's die specifiek zijn voor deze component zijn in kaart gebracht. Voor elk risico is bepaald of het in de component zelf kan worden aangepakt of dat het door de implementerende organisatie moet worden opgelost. Eventuele extra acceptatiecriteria voor security zijn vastgelegd en er is documentatie beschikbaar om developers en designers te waarschuwen voor situaties waarin extra oplettendheid nodig is.

## Privacy-risico's

### Doel

Bekende privacy-risico's bij het gebruik van de component zijn geïdentificeerd en gedocumenteerd, zodat developers en designers weten wat ze moeten doen om de component in te zetten zonder onbedoeld AVG-wetgeving te overtreden.

### Uitkomst

Alle relevante privacy-risico's die specifiek zijn voor deze component zijn in kaart gebracht. Voor elk risico is bepaald of het in de component zelf kan worden aangepakt of dat het door de implementerende organisatie moet worden opgelost. Eventuele extra acceptatiecriteria voor privacy zijn vastgelegd en er is documentatie beschikbaar over hoe de component AVG-conform kan worden ingezet.

## UX risico's

### Doel

Gebruikers zetten de component niet op een gebruiksonvriendelijke manier in, doordat veelvoorkomende fouten van tevoren zijn bepaald en in de Ontwikkelfase kunnen worden gedocumenteerd met concrete do's en don'ts.

### Uitkomst

Veelvoorkomende manieren waarop de component verkeerd wordt gebruikt zijn geïdentificeerd door feedback uit de community en gebruikersonderzoek. Voor elk verkeerd gebruikspatroon is de goede manier bepaald en zijn do's en don'ts vastgesteld die in de Ontwikkelfase kunnen worden opgenomen.

## Screenreader-gedrag

### Doel

Bij beheer van de component kan makkelijk gevalideerd worden of de component nog werkt zoals verwacht voor gebruikers van hulpsoftware, doordat het verwachte screenreader-gedrag is vastgelegd.

### Uitkomst

Het verwachte screenreader-gedrag voor alle varianten en states van de component is bepaald en vastgelegd. Er zijn duidelijke acceptatiecriteria opgesteld voor hoe de component moet worden aangekondigd door verschillende screenreaders. Het kernteam weet nu precies wat er getest moet worden en wat het verwachte gedrag is bij screenreaders zoals NVDA, JAWS en VoiceOver.

## Component combinaties

### Doel

De Hall of Fame component werkt aantoonbaar goed in combinatie met andere Hall of Fame en Candidate componenten doordat deze combinaties worden getest en gedocumenteerd met concrete voorbeelden.

### Uitkomst

De veelvoorkomende combinaties met de component zijn geïdentificeerd en gedocumenteerd. De component is opgenomen in het overzicht van parent/child relaties van alle componenten in het design system. Er zijn concrete voorbeelden beschikbaar in Storybook die laten zien hoe de component in combinatie met andere componenten moet worden gebruikt, zodat gebruikers consistent patronen kunnen implementeren.
