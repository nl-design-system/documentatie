---
title: 5. Publicatiefase · Candidate stappenplan · Component bijdragen · Handboek
hide_title: true
hide_table_of_contents: false
sidebar_label: 5. Publicatiefase
sidebar_position: 5
pagination_label: 5. Publicatiefase
description: Stappen voor de Publicatiefase van de Definition of Done voor Candidate
slug: /handboek/estafettemodel/componenten/candidate/publicatiefase
keywords:
  - componenten
  - design system
  - estafettemodel
  - definition of done
  - candidate
---

<!-- @license CC0-1.0 -->

# Publicatiefase voor Candidate componenten

![Een overzicht van de stappen in de Publicatiefase, van links naar rechts op volgorde en van boven naar beneden gegroepeerd per specialisme die hierbij betrokken is: Developer relations en design relations (samen relations), toegankelijkheidsspecialist, developer, designer en design system lead met productmanager (samen lead).](https://raw.githubusercontent.com/nl-design-system/documentatie/refs/heads/assets/candidate-stappenplan-publicatiefase.png)

[Bekijk de illustratie voor de publicatiefase op een losse pagina](https://raw.githubusercontent.com/nl-design-system/documentatie/refs/heads/assets/candidate-stappenplan-publicatiefase.png)

De stappen en substappen in de publicatiefase kunnen soms parallel worden opgepakt, maar hebben hierin wel relatie tot elkaar. Bovenstaande visualisatie laat de volgende stappen zien:

- Component gepubliceerd op npm door developer
- Component gepubliceerd in Figma door designer
- Visuele regressietests beschikbaar gemaakt voor de Community door de Developer relations & design relations nadat de component gepubliceerd is
- Status bijgewerkt naar Candidate en component gepubliceerd op nldesignsystem.nl door Developer relations & design relations
- Candidate component gedeeld met de community door DS Lead & Product Manager

## Gepubliceerd op npm

### Doel

De Candidate component kan makkelijk worden gebruikt in diverse projecten zodat er genoeg feedback wordt gegeven door developers om er uiteindelijk een Hall of Fame component van te maken.

### Uitkomst

De Candidate component in code is op dezelfde manier beschikbaar als de Community component waardoor teams in de community makkelijk kunnen wisselen.

Releases van Candidate component in code werken met versionering en changelogs zodat updaten naar nieuwe versies makkelijk en voorspelbaar werkt.

## Gepubliceerd in Figma

### Doel

De Candidate component kan makkelijk worden gebruikt voor prototypes en designs in Figma zodat er genoeg feedback wordt gegeven door designers om er uiteindelijk een Hall of Fame component van te maken.

### Uitkomst

De Candidate component in Figma is op dezelfde manier beschikbaar als de Community component waardoor teams in de community makkelijk kunnen wisselen.

Releases van Candidate component in Figma werken met versionering en changelogs zodat updaten naar nieuwe versies makkelijk en voorspelbaar werkt.

## Visuele regressietests beschikbaar voor de Community

### Doel

De Candidate component kan gebruikt worden in de visuele regressietests voor organisaties die hun huisstijl vastleggen bij een NL Design System.

### Uitkomst

De Candidate component is op dezelfde manier beschikbaar in de Themes repository als de andere componenten van NL Design System en kan daarom makkelijk worden toegevoegd in de visuele regressietests van een organisatie.

## Gepubliceerd op nldesignsystem.nl

### Doel

De Candidate component kan makkelijk worden gevonden worden via nldesignsystem.nl

### Uitkomst

De component-pagina op nldesignsystem.nl bevat de documentatie die beschikbaar is gemaakt voor de Candidate implementatie, kan makkelijk gevonden worden op npm en in Figma, en heeft zichtbaar de Candidate status.

## Publicatiefase afgerond

### Doel

De community weet dat er nu een Candidate versie van de component beschikbaar is zodat zij deze gaan inzetten en feedback geven.

### Uitkomst

De Candidate component is gedeeld met de Community en er kan worden gestart aan de feedbackfase voor Hall of Fame.
