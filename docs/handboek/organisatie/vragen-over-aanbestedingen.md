---
title: Vragen over aanbestedingen · Organisatie · Handboek
hide_title: true
hide_table_of_contents: true
sidebar_label: Aanbestedingen
sidebar_position: 2
pagination_label: Aanbestedingen
description: Vragen over aanbestedingen
  - leverancier
  - waarom NL Design System
  - waarom een design system
---

# Vragen over aanbestedingen

## Moet ik NL Design System gebruiken verplicht stellen in mijn aanbesteding?

NL Design System is niet een volledig kant-en-klaar product, dat voor elk project geschikt is om gelijk in gebruik te nemen.
De community draagt voortdurend bij aan een levend product, zodat NL Design System steeds makkelijker ingezet kan worden in meer situaties.

Daarom is het belangrijk om duidelijk te zijn richting leveranciers, en kies één of meerdere opties:

- Voorkom dubbel werk: maak gebruik van NL Design System voor zover de voorraad strekt.
- Maak de huisstijl beschikbaar voor volgende projecten: stel je huisstijl beschikbaar als thema voor NL Design System componenten, door een kant-en-klaar pakketje te maken met design tokens.
- Verbeter toegankelijkheid en gebruiksvriendelijkheid: maak gebruik van de richtlijnen van NL Design System.
- Draag bij aan de open source community: deel neem aan events, deel code, designs en gebruikersonderzoek.

## Moet ik ervaring met NL Design System verplicht stellen in mijn uitvraag?

NL Design System bestaat nog maar enkele jaren, en de community wordt gelukkig steeds groter! Aan de slag gaan met NL Design System wordt steeds makkelijker, en daarom is het niet essentieël dat kandidaten al ervaring hebben met NL Design System. Het kan natuurlijk wel een wens zijn!
Ervaring met de meestgebruikte technieken is natuurlijk wel erg waardevol. Daarom hebben we op aanvraag wel een templates beschikbaar voor de rol van UX-designer en Front-end Developer.

### Tips om ervaring op te doen met NL Design System

- Lees de documentatie van NL Design System.
- Kijk video-opnames terug met uitleg over NL Design System.
- Lees mee op Slack naar vragen die anderen op doen.
- Leer van je collega’s door mee te luisteren met Design Open Hour of Developer Open Hour
- Werk een keer met de technieken waarmee NL Design System werkt.

## Hoe formuleren we de eis in de uitvraag? Welke boodschap geven we aan leveranciers?

- Maak voor zover mogelijk gebruik van de richtlijnen en componenten NL Design System.
- Nieuwe componenten die nodig zijn voor het project, maak je open source beschikbaar en ontwikkel je volgens de NL Design System architectuur.
- Maak de huisstijl van de organisatie beschikbaar als design tokens, zodat nieuwe projecten gelijk gebruik kunnen maken van alle componenten.
- Deel je ervaringen met de NL Design System community, zodat de richtlijnen en componenten nog beter worden.

## Hoe kunnen wij als organisatie controleren of aan de eis wordt voldaan?

Er is niet zoiets als een NL Design System keurmerk of compliance. Wel kunnen we als kernteam per niveau aangeven waar wij zelf op zouden letten.

Bij [meedoen met je organisatie](/handboek/organisatie/meedoen) hebben we opgenomen hoe wij de niveaus zouden beoordelen.

### Wat moeten wij als organisatie zelf doen, zodat een leverancier met het NL Design System voor ons aan de slag kan?

- Deel je huisstijl informatie
- Stel een contactpersoon beschikbaar om designkeuzes te maken, bijvoorbeeld wanneer een al eerder gemaakte keuze niet toegankelijk is of niet voldoet aan de richtlijnen van NL Design System.
- Die contactpersoon kan ook deelnemen aan de Slack van #nl-design-system, zodat mensen laagdrempelig vragen kunnen stellen.

### Wat betekent dat voor reeds bestaande design/techniek die nog niet aan de standaarden van NL Design System voldoet?

1. Verbeter issues uit de toegankelijkheidsverklaring met hulp van de NL Design System richtlijnen
2. Maak een eigen thema voor componenten die je later uit NL Design System wil gebruiken
3. Gebruik en verbeter bij het maken van bug-fixes bestaande componenten
4. Vervang de oncontroversiele componenten in de code door NL Design System componenten
