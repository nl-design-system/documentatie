---
title: Meedoen als organisatie
hide_title: true
hide_table_of_contents: true
sidebar_label: Meedoen
sidebar_position: 2
pagination_label: Meedoen
description: Meedoen als organisatie
  - leverancier
  - waarom NL Design System
  - waarom een design system
---

# Meedoen als organisatie

Organisaties en hun leveranciers kunnen op verschillende niveaus meedoen met NL Design System.

## Niveau 1. Online meedoen

### Bewijs

- personen [schrijven zich in](/community/sluit-je-aan) als lid van de community.
- personen zijn af en toe aanwezig bij de [NL Design System Heartbeat](/events/heartbeat).
- designers zijn af en toe aanwezig bij de [Design Open Hour](/events/design-open-hour).
- developers zijn af en toe aanwezig bij de Developer Open Hour.
- developers en designers zijn aanwezig in Slack (kanaal `#nl-design-system` in de [CodeForNL Slack](https://praatmee.codefor.nl/)).
- vragen worden gesteld in publieke chatkanalen of in GitHub.
- werkzaamheden en plannen zijn publiek gedeeld in de NL Design System community.

## Niveau 2. Richtlijnen gebruiken

Onder [Richtlijnen](/richtlijnen/introductie) verzamelen we richtlijnen voor het maken van digitale diensten, bijvoorbeeld voor het maken van formulieren.

### Bewijs

Het opgeleverde werk voldoet aan de richtlijnen van NL Design System. Vraag de leverancier dit mee te nemen en ga achteraf zo goed mogelijk na of dit is gebeurd. Vraag om uitleg als er is afgeweken.

## Niveau 3. Eigen NL Design System thema maken en onderhouden

NL Design System thema's bestaan uit organisatiespecifieke ontwerpbeslissingen, die zijn vastgelegd als [Design Tokens](/handboek/design-tokens/).

### Bewijs

Er staat een thema voor jouw organisatie in de [Thema Storybook](https://nl-design-system.github.io/themes/). De leverancier heeft in hun werkwijze opgenomen om dit thema te gebruiken en waar nodig uit te breiden. Bekijk in de [Thema Storybook](https://nl-design-system.github.io/themes/) of de gebruikte componenten in de huisstijl van jouw organisatie beschikbaar zijn.

## Niveau 4. Componenten hergebruiken uit de community

### Bewijs

Bij het maken van prototypes is gebruik gemaakt van de Figma-bibliotheek van NL Design System, of er zijn onderdelen van community prototypes hergebruikt. In code worden zoveel mogelijk componenten met de status “Community” of hoger gebruikt.

**Altijd**: je maakt voor zover mogelijk gebruik van “Community”, “Candidate” en “Hall of Fame” componenten.

**Minimale optie**: Wanneer de component niet bruikbaar is, dan kies je een eigen weg.

**Ideale optie**: Deel het met de community wanneer je een bestaande component niet kan hergebruiken. Dat kan bijvoorbeeld in de GitHub Discussion over de component, of door een GitHub Issue aan te maken bij de maker van de component.

**Tip**: We raden leveranciers aan om deel te nemen aan designer en developer open hours zodat vragen gesteld kunnen worden en samengewerkt kan worden met de bestaande community.

## Niveau 5. Componenten verbeteren uit de community

### Bewijs

Wanneer een component uit de community niet helemaal voldoet aan de eisen, is gebruik gemaakt van bestaande code om op door te bouwen.

**Minimale optie**: De nieuwe component is zoveel mogelijk opgebouwd op dezelfde manier als de bestaande component en de community is van deze nieuwe variant op de hoogte gesteld.

**Ideale optie**: Er is samengewerkt met de oorspronkelijke organisatie om de verbetering daar door te voeren.

## Niveau 6. Componenten bijdragen aan de community

### Bewijs

Nieuwe componenten zijn opgeleverd volgens de aanpak van NL Design System. Dat betekent:

- De component is aangemaakt als GitHub Discussion voor Help Wanted.
- De [eerste stappen voor “Community component”](https://nldesignsystem.nl/handboek/community-stappenplan) zijn gevolgd.
- De component is gebouwd volgens de NL Design System architectuur.
- De component is beschikbaar gemaakt in de thema Storybook website van NL Design System.

Daarnaast is het van belang dat het doel van de component duidelijk is, en kan worden aangenomen dat het ook bruikbaar is voor de rest van Nederland. Bij componenten die waarschijnlijk niet bruikbaar zijn voor de rest van Nederland, maar wel binnen eigen websites en apps, kiezen organisaties soms om ze alleen in hun eigen design system op te nemen, als zogenaamde ‘snowflake’.

**Ideale optie**: De component is ook in Figma beschikbaar volgens de Figma architectuur.

## Niveau 7. Design System beschikbaar maken voor de community en documenteren met Storybook

### Bewijs

Er is een Storybook website waarin de component, inclusief varianten, is gedocumenteerd.

**Ideale optie**: De leverancier heeft een Storybook-omgeving opgeleverd, waarin naast componenten ook de benodigde pagina's zijn gedocumenteerd op een manier die anderen kunnen overnemen. Een goed voorbeeld zijn de [MijnZaken pagina’s van Den Haag](https://nl-design-system.github.io/denhaag/?path=/story/templates-overview--overview), die naast de componentendocumentatie beschikbaar zijn gemaakt.

**Ideale optie voor organisaties met meerdere ontwikkelteams**: In de eigen Storybook zijn NL Design System “Community”, “Candidate” en “Hall of Fame” componenten die in de organisatie gebruikt worden gedocumenteerd.
