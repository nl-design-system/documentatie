---
title: Meedoen als organisatie
hide_title: true
hide_table_of_contents: true
sidebar_label: Meedoen
sidebar_position: 2
pagination_label: Meedoen
description: Meedoen als organisatie
  - leverancier
  - waarom NLDS
  - waarom een design system
---

# Meedoen als organisatie

Je kunt op verschillende niveaus meedoen met NL Design System.

Wanneer je gebruik van NL Design System aan je leverancier vraagt is het dus mogelijk verstandig om aan te geven tot welk niveau je dat wenst.

## Niveau 1. Doe on-line mee met de community in Slack en bij on-line events

### Bewijs:

- schrijf je in als lid van de community: https://nldesignsystem.nl/community/sluit-je-aan
- personen zijn af en toe aanwezig bij de NL Design System Heartbeat
- designers zijn af en toe aanwezig bij de Design Open Hour
- developers zijn af en toe aanwezig bij de Developer Open Hour
- developers en designers zijn aanwezig in de Slack van #nl-design-system
- vragen worden gedeeld in publieke chat-kanalen of in GitHub
- werkzaamheden en plannen zijn publiek in de NL Design System community gedeeld

## Niveau 2. Richtlijnen gebruiken van https://nldesignsystem.nl/richtlijnen/introductie

### Bewijs:

Gebruik van richtlijnen is niet goed te bewijzen, richtlijnen moeten in de werkwijze van de leverancier zitten. Je kan de leverancier hierom vragen.

## Niveau 3. Eigen NL Design System thema maken en onderhouden

Design Tokens vastleggen voor de componenten die je gebruikt, oftewel een eigen thema.

### Bewijs:

Er staat een thema voor jouw organisatie op https://nl-design-system.github.io/themes/ en de leverancier heeft in de werkwijze opgenomen om hier gebruik van te maken en waar nodig uit te breiden.
Bekijk in de Thema Storybook of de gebruikte componenten in de huisstijl van jouw organisatie beschikbaar zijn.

## Niveau 4. Componenten hergebruiken uit de community

### Bewijs:

Bij het maken van prototypes is gebruik gemaakt van de Figma bibliotheek van N Design System of zijn onderdelen community prototypes hergebruikt. In code worden zoveel mogelijk componenten met community+ status uit NL Design System hergebruikt.

**Altijd**: je maakt voor zover mogelijk gebruik van “Community”, “Candidate” en “Hall of Fame” componenten.

**Minimale optie**: Wanneer de component niet bruikbaar is, dan kies je een eigen weg.

**Ideale optie**: Deel het met de community wanneer je een bestaande component niet kan hergebruiken, bijvoorbeeld in de GitHub Discussion over het component of door een GitHub Issue aan te maken bij de maker van de component.

**Tip**: We raden de leverancier aan om deel te nemen aan designer en developer open hours zodat vragen gesteld kunnen worden en samengewerkt kan worden met de bestaande community.

## Niveau 5. Componenten verbeteren uit de community

### Bewijs:

Wanneer een component uit de community niet helemaal voldoet aan de eisen die het project stelt is gebruik gemaakt van bestaande code om op door te bouwen.

**Minimale optie**: De nieuwe component is zoveel mogelijk opgebouwd op dezelfde manier als de bestaande component en de community is van deze nieuwe variant op de hoogte gesteld.

**Ideale optie**: Er is samengewerkt met de oorspronkelijke organisatie om de verbetering daar door te voeren.

## Niveau 6. Componenten bijdragen aan de community

### Bewijs:

Nieuw componenten die nodig zijn voor het project en waarvan waarschijnlijk is dat het bruikbaar is voor de rest van Nederland zijn opgeleverd volgens de NL Design System aanpak. Dat betekent:

- Het component is aangemaakt als GitHub Discussion voor Help Wanted
- De eerste stappen voor “Community component” zijn gevolgd: https://nldesignsystem.nl/handboek/community-stappenplan
- Het component is gebouwd volgens de NL Design System architectuur
- Het component is beschikbaar gemaakt in de thema Storybook website van NL Design System.

**Ideale optie**: Het component is ook in Figma beschikbaar volgens de Figma architectuur

## Niveau 7. Design System beschikbaar maken voor de community en documenteren met Storybook

### Bewijs:

Er is een Storybook website waarin het component en de verschillende varianten van het component zijn gedocumenteerd.

**Ideale optie**: De leverancier heeft een storybook omgeving opgeleverd waarin de pagina’s die nodig zijn voor de applicatie gedocumenteerd zijn en door anderen over te nemen. Een goed voorbeeld zijn de MijnZaken pagina’s van Den Haag https://nl-design-system.github.io/denhaag/?path=/story/templates-overview--overview die naast de componenten documentatie beschikbaar zijn gemaakt.

**Ideale optie voor organisaties met meerdere ontwikkelteams**: In de eigen storybook zijn NL Design System “Community”, “Candidate” en “Hall-of-fame” componenten die in de organisatie gebruikt worden gedocumenteerd.
