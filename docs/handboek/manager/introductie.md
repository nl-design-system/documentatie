---
title: Voor managers • Handboek
hide_title: true
hide_table_of_contents: false
sidebar_label: Voor managers
sidebar_position: 2
pagination_label: Voor managers
description: Waarom zou je als manager investeren in NL Design System?
  - manager
  - waarom NL Design System
  - waarom een design system
---

# Voor managers

_Verbeter je online dienstverlening met NL Design System_

Digitale overheidsdiensten delen uitdagingen als wettelijke eisen, klantgerichtheid en onderhoud. NL Design System versimpelt en versnelt het werk door samenwerking aan generieke bouwblokken.

(Zie ook: [Printvriendelijke versie](/factsheets/managers))

## Voordeel van meedoen

Je beslist mee over nieuwe bouwblokken, profiteert van wat er al is en maakt gebruik van de expertise van kernteam en community.

### Kenmerken op een rij

- **Concrete oplossingen** om makkelijker te voldoen aan wettelijke eisen (zoals Digitoegankelijk, Wmebv)
- **Gebruikersonderzoek** zodat dienstverlening beter en efficiënter wordt.
- **Meedoen is gratis** en kan stap voor stap. Je kosten zitten in resources en de tijd waarin ze samenwerken.
- **Open source** en dus makkelijk op meerdere plekken te gebruiken.
- **Generieke architectuur** die overal bruikbaar is, ook in jouw systemen en huisstijl.
- **Privacy en security** best practices toegepast.
- **Meerjarig project** dat onderdeel is van de digitale strategie van de overheid.

## Community voor en door de overheid

Sinds 2018 uitgegroeid tot een community met 500+ specialisten van gemeenten, Rijk en alles ertussen. Plus hun leveranciers.

## Samenwerking

Organisaties en hun leveranciers maken, delen en gebruiken onderdelen. Zelf èn samen. Het kernteam waarborgt kwaliteit en voert regie op de samenwerking.

## Waaruit het design system bestaat

Bouwstenen om toegankelijke en gebruiksvriendelijke webapplicaties te maken, richtlijnen om ze te duiden en best practices om ze te combineren.
