---
title: Voor Product Owners · Voor managers · Handboek
hide_title: true
hide_table_of_contents: false
sidebar_label: Voor Product Owners
pagination_label: Voor Product Owners
description: Hoe product owners en hun teams kunnen bijdragen aan NL Design System
keywords:
  - product owner
  - samenwerken
  - componenten
  - bijdragen
---

# Voor Product Owners

Als product owner ben je in een unieke positie om samen met je team bij te dragen aan betere digitale dienstverlening. Door onderdelen te delen met NL Design System help je niet alleen jezelf, maar ook tientallen andere organisaties in de publieke sector.

## Wat levert meedoen met NL Design System het op?

### Voor jouw organisatie

- **Minder onderhoud**: Deel het onderhoud van componenten met andere organisaties
- **Betere kwaliteit**: Profiteer van feedback, verbeteringen en gebruikersonderzoek van de community
- **Toekomstbestendig**: Componenten die werken in verschillende projecten en frameworks
- **Snellere ontwikkeling**: Hergebruik componenten die andere organisaties al hebben gebouwd en getest

### Voor jouw team

- **Kennisdeling**: Leer van experts uit de hele publieke sector
- **Minder dubbel werk**: Bouw voort op wat anderen al hebben gemaakt
- **Samenwerken**: Werk samen met teams die dezelfde uitdagingen hebben
- **Zichtbaarheid**: Laat zien waar jouw team mee bezig is

## Hoe kan je team bijdragen?

### 1. Deel kennis voordat je iets bouwt

Start in [GitHub Discussions](https://github.com/orgs/nl-design-system/discussions/categories/component-suggestions) en vertel wat je nodig hebt. Dit helpt de community om:

- Te begrijpen wat jouw organisatie nodig heeft
- Te ontdekken of iemand anders hetzelfde nodig heeft
- Dubbel werk te voorkomen

**Check eerst het [Estafettemodel](/handboek/estafettemodel)**: Voordat je een nieuw component bouwt, kijk of het al bestaat of dat anderen er al mee bezig zijn via de [Help Wanted](/componenten/?status=HELP_WANTED) pagina. Misschien kun je samenwerken in plaats van alleen bouwen.

### 2. Gebruik bestaande componenten en geef feedback

Probeer componenten uit de [Community](/componenten/?status=COMMUNITY), [Candidate](/componenten/?status=CANDIDATE) of [Hall of Fame](/componenten/?status=HALL_OF_FAME) collecties:

- Test ze met jouw gebruikers
- Rapporteer of ze aan jouw eisen voldoen
- Deel wat er nog ontbreekt of beter kan

### 3. Verbeter componenten voor jouw situatie

Wanneer een bestaand component bijna werkt maar net niet helemaal:

- Pas het aan voor jouw specifieke behoeften
- Deel jouw verbeteringen met de component beheerders
- Help het component beter te maken voor iedereen

### 4. Deel nieuwe componenten

Wanneer je team nieuwe componenten bouwt volgens de NL Design System aanpak:

- Deel ze met de community
- Andere organisaties kunnen van jouw werk profiteren
- Je krijgt bijdragen van anderen die helpen met onderhoud en verbeteren

**Belangrijk**: Niet alles hoeft gedeeld te worden. Componenten die heel specifiek zijn voor jouw organisatie kun je gewoon intern houden. Dat scheelt tijd en moeite. Focus op componenten die ook voor anderen nuttig kunnen zijn.

## Het Estafettemodel proces

NL Design System werkt met een doorlopend proces om componenten steeds beter te maken:

### 1. [Help Wanted](/componenten/?status=HELP_WANTED)

- Post wat je nodig hebt
- Check wat anderen nodig hebben
- Zie of je kunt samenwerken

**Start hier**: Voordat je begint met bouwen, kijk of het component al bestaat of dat anderen er al aan werken. Dit voorkomt dubbel werk en kan tijd besparen.

[Bekijk alle Help Wanted componenten](/componenten/?status=HELP_WANTED)

### 2. [Community](/componenten/?status=COMMUNITY)

- Werkende componenten die organisaties hebben gedeeld
- Gebouwd volgens NL Design System richtlijnen
- Klaar om te gebruiken en te verbeteren

[Bekijk alle Community componenten](/componenten/?status=COMMUNITY)

### 3. [Candidate](/componenten/?status=CANDIDATE)

- Componenten op weg naar de Hall of Fame
- Getest en stabiel gemaakt
- Documentatie en feedback worden nog verzameld

[Bekijk alle Candidate componenten](/componenten/?status=CANDIDATE)

### 4. [Hall of Fame](/componenten/?status=HALL_OF_FAME)

- Bewezen componenten in productie bij meerdere organisaties
- Toegankelijkheidsaudit succesvol doorlopen
- Garanties voor herbruikbaarheid en stabiliteit

[Bekijk alle Hall of Fame componenten](/componenten/?status=HALL_OF_FAME)

## Blijf op de hoogte

### Heartbeats - Community meetings

Kom elke twee weken naar de **[Heartbeat](/events/heartbeat)** - online bijeenkomsten waar:

- Product owners, designers en developers updates delen
- Teams presenteren waar ze mee bezig zijn
- Je kunt aansluiten om samen te werken

[Meld je aan voor de Heartbeat](/events/heartbeat/aanmelden) of [Kijk eerdere Heartbeats terug](/events/heartbeat/videos)

### Andere manieren om mee te doen

- [Schrijf je in voor de nieuwsbrief](/project/blijf-op-de-hoogte#nieuwsbrief) - Maandelijkse updates
- [Sluit je aan bij Slack](/slack) - Dagelijks meepraten in #nl-design-system
- [Design Open Hour](/events/design-open-hour) - Voor designers
- [Developer Open Hour](/events/developer-open-hour) - Voor developers

## Hulpmiddelen voor jouw team

- [GitHub Discussions](https://github.com/orgs/nl-design-system/discussions) - inhhoudelijke vragen en kennisdeling over componenten en patronen

### Voor designers

Jouw designers kunnen direct aan de slag met het maken en delen van componenten:

- [Designer introductie](/handboek/designer/introductie) - Startpunt voor designers
- [Werken met NL Design System](/handboek/designer/werken-met-nl-design-system) - Figma en design tokens
- [Zelf componenten maken](/handboek/designer/zelf-componenten-maken) - Stap voor stap uitleg

### Voor developers

Jouw developers kunnen componenten bouwen en bijdragen:

- [Developer overzicht](/handboek/developer/overzicht) - Startpunt voor developers
- [Meewerken als developer](/handboek/developer/meewerken-als-developer) - Hoe je code deelt

## Vragen?

Heb je vragen over hoe jouw team kan bijdragen? Of wil je weten hoe andere organisaties dit aanpakken?

- [Neem contact op met het kernteam](/project/kernteam)
- Kom langs in [het #nl-design-system kanaal](https://codefornl.slack.com/archives/C7KDQRXMZ) op de Code for NL Slack
