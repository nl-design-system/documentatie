---
title: Introductie · CMS-developers · Handboek
hide_title: true
hide_table_of_contents: false
sidebar_label: Introductie
sidebar_position: 0
pagination_label: Voor CMS-developers
description: Als ontwikkelaar van een content management systeem (CMS) kun je veel doen om contentmakers te helpen bij het maken van toegankelijke content.
keywords:
  - CMS
  - developer
  - aan de slag
  - getting started
---

{/* @license CC0-1.0 */}

import { OverviewPage } from "@site/src/components/OverviewPage";

# Toegankelijke content begint bij het ontwerp van je CMS

Een CMS bepaalt in hoge mate hoe contentmakers content invoeren, opmaken en publiceren. Door te bouwen met toegankelijke componenten uit het NL Design System kun je ervoor zorgen dat contentmakers automatisch werken met toegankelijke oplossingen — zonder dat ze daar zelf specialistische kennis voor nodig hebben.

Gebruik deze pagina om na te gaan of jouw CMS:

- toegankelijk gedrag ondersteunt;
- fouten voorkomt;
- werkt met toegankelijke standaardcomponenten.

## Algemene principes

Zorg dat je CMS:

- werkt met toegankelijke standaardcomponenten, zoals koppen, lijsten en tabellen (bijvoorbeeld de [componenten van het NL Design System](/componenten/));
- alt-teksten, transcripties en andere alternatieven ondersteunt, bijvoorbeeld via velden en validatie bij het uploaden van media;
- taalinstellingen per pagina én per tekstblok ondersteunt;
- semantisch juiste opmaak afdwingt, bijvoorbeeld door nep-opsommingen of visuele tabellen voor layout te ontmoedigen;
- feedback geeft bij foutgevoelige keuzes, zoals het overslaan van kopniveaus, het gebruik van onderstreping of lage contrastwaarden;
- ondersteunt in elke fase van het publicatieproces, van invoer tot validatie en publicatie.

## Gebruik componenten uit het NL Design System

Het NL Design System biedt toegankelijke, herbruikbare componenten die overheden helpen om consistente en gebruiksvriendelijke websites te maken. Deze componenten zijn ontworpen volgens de ontwerpprincipes van het systeem, en voldoen aan de WCAG-richtlijnen.

Als CMS-ontwikkelaar kun je deze componenten integreren in de editor of preview van je CMS. Zo help je contentmakers om direct toegankelijke keuzes te maken, zonder dat ze technische kennis nodig hebben.

De componenten zijn beschikbaar als HTML/CSS en in verschillende frameworks, zoals React. In het [handboek van het NL Design System](/handboek/introductie/) lees je hoe je deze componenten kunt hergebruiken in je eigen project.

Bekijk het [componenten overzicht](/componenten/) om te zien wat er al beschikbaar is.

## Wat het CMS kan doen om contentmakers te helpen bij toegankelijk publiceren

Als CMS-bouwer kun je veel doen om toegankelijke content makkelijker te maken. In deze checklist zie je per contentonderdeel:

- waar contentmakers ondersteuning bij nodig hebben;
- hoe je het CMS daarop kunt inrichten;
- welke componenten uit het NL Design System je kunt inzetten.

Hierna vind je per onderdeel richtlijnen om toegankelijk publiceren eenvoudiger te maken.

<OverviewPage excludeDocIDs={["handboek/cms-developers/README"]} />

---

## Help deze documentatie te verbeteren

Om ervoor te zorgen dat deze documentatie nuttig, relevant en up-to-date is, kun je een wijziging voorstellen via [Github](https://github.com/nl-design-system/documentatie).

## Vragen

Heb je een vraag? Twijfel niet en [neem contact op met het kernteam](../../project/kernteam.mdx).
