---
title: Voor CMS-developers · Handboek
hide_title: true
hide_table_of_contents: false
sidebar_label: Voor CMS-developers
sidebar_position: 2
pagination_label: Voor CMS-developers
description: Als ontwikkelaar van een content management systeem (CMS) kun je veel doen om contentmakers te helpen bij het maken van toegankelijke content.
keywords:
  - CMS
  - developer
  - aan de slag
  - getting started
---

# Toegankelijke content begint bij de bouw van het CMS

Als ontwikkelaar van een content management systeem (CMS) kun je veel doen om contentmakers te helpen bij het maken van toegankelijke content. Niet alleen door de juiste functies aan te bieden, maar ook door toegankelijk gedrag te stimuleren, fouten te helpen voorkomen en toegankelijkheid te integreren in het hele publicatieproces.

Deze checklist helpt je om kritisch te kijken naar de ondersteuning die je CMS biedt. De opbouw volgt de onderdelen van content zoals die zijn beschreven in de richtlijnen op nldesignsystem.nl/richtlijnen/content.

## Wat moet een toegankelijk CMS minimaal doen?

Een toegankelijk CMS:

- biedt toegankelijke standaardopmaak voor koppen, lijsten, tabellen en citaten;
- laat contentmakers eenvoudig alt-teksten, transcripties en andere tekstalternatieven toevoegen;
- ondersteunt het instellen van de taal voor de hele pagina en voor losse tekstfragmenten;
- voorkomt dat visuele trucs worden gebruikt voor structuur, zoals opsommingen met streepjes of tabellen voor layout;
- maakt toegankelijke opmaak makkelijk en intuïtief, met ondersteuning waar nodig;
- dwingt op subtiele wijze toegankelijke keuzes af, zoals verplichte alt-teksten of logische kopvolgorde.

## Extra ondersteuning maakt het verschil

Een CMS dat toegankelijkheid actief ondersteunt, helpt contentmakers om fouten te voorkomen, keuzes te begrijpen en onder tijdsdruk toch kwaliteit te leveren.

Voorbeelden van extra ondersteuning:

- waarschuwingen bij ontbrekende of onlogische elementen, zoals alt-teksten, kopstructuren of linkteksten;
- inline feedback tijdens het bewerken, bijvoorbeeld bij ontoereikend contrast of overslaande kopniveaus;
- automatisch toegankelijke HTML bij acties zoals lijsten of tabellen invoegen;
- kant-en-klare componenten en sjablonen die standaard toegankelijk zijn;
- previews of simulaties van hoe content eruitziet voor mensen met een visuele beperking of met een screenreader;
- validatie vóór publicatie met controle op veelvoorkomende toegankelijkheidsfouten.

---

## Help deze documentatie te verbeteren

Om ervoor te zorgen dat deze documentatie nuttig, relevant en up-to-date is, kun je een wijziging voorstellen via [Github](https://github.com/nl-design-system/documentatie).

## Vragen

Heb je een vraag? Twijfel niet en [neem contact op met het kernteam](../../project/kernteam.mdx).
