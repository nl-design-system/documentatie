---
title: Estafettemodel · Handboek
hide_title: true
hide_table_of_contents: false
sidebar_label: Estafettemodel
sidebar_position: 2
pagination_label: Estafettemodel
description: Het estafettemodel van NL Design System is een aanpak om samen de beste en meest bruikbare componenten, richtlijnen en patronen te maken.
keywords:
  - design token
  - design tokens
  - naamgeving
---

{/* @license CC0-1.0 */}

import { StatusVisual } from "@site/src/components/StatusVisual";
import { Paragraph } from "@utrecht/component-library-react";

# Estafettemodel

<Paragraph lead>
  Het Estafettemodel is een door NL Design System ontwikkelde methodiek die samenwerken aan Open Source makkelijk maakt.
</Paragraph>

:::tip In het kort

- **Doel**: samenwerken zonder elkaar te vertragen, met ruimte voor innovatie.
- **Hoe**: componenten doorlopen fases van Community (klaar voor gebruik) naar Hall of Fame (gegarandeerde kwaliteit).
- **Voordeel**: teams kunnen direct aan de slag zonder te hoeven wachten.
  :::

## Waarom het estafettemodel?

Net als bij een estafetteloop geeft elke organisatie het stokje door. Een gemeente test een component, een provincie verbetert het, en een ministerie maakt het toegankelijker. Zo ontstaan componenten die in de praktijk werken.

Zonder dit model zou elke organisatie moeten wachten tot het kernteam een component volledig ontwikkeld en goedgekeurd heeft. Dat vertraagt projecten en beperkt innovatie. Met het estafettemodel kan elke organisatie direct starten met wat beschikbaar is, en vervolgens bijdragen aan verbetering.

Het estafettemodel maakt het mogelijk dat organisaties componenten ontwikkelen en delen zonder op het kernteam te hoeven wachten. In de Community fase is er alle ruimte voor innovatie en kunnen organisaties direct met elkaar samenwerken. Componenten die breed bruikbaar blijken en aan alle kwaliteitseisen voldoen, kunnen stap voor stap naar de Hall of Fame status. Daar krijgen ze garanties op toegankelijkheid, gebruiksvriendelijkheid en stabiliteit.

Zo wordt toegewerkt naar standaardisatie waar ruimte blijft voor innovatie.

<StatusVisual />

## Hoe werkt het Estafettemodel?

Componenten hoeven niet alle fases te doorlopen. Een component kan in de Community fase blijven als het goed werkt voor de organisaties die het gebruiken. De volgende stappen zijn vrijwillig:

1. **Help Wanted → Community**: Zodra een organisatie het component bouwt volgens NL Design System architectuur
2. **Community → Candidate**: Als meerdere organisaties het component hergebruiken en het kernteam ziet dat het breed inzetbaar is
3. **Candidate → Hall of Fame**: Na succesvolle toegankelijkheidsaudit en bewijs van hergebruik in productie bij minimaal 2 verschillende organisaties

Hergebruik is essentieel! Een component kan alleen naar Candidate of Hall of Fame als het daadwerkelijk door meerdere organisaties wordt gebruikt. Dit bewijst dat het component breed bruikbaar is en niet alleen voor één specifieke situatie werkt.

De community en betrokken organisaties bepalen samen met het kernteam wanneer een component klaar is voor de volgende fase. Dit gebeurt op basis van de [Definition of Done](/handboek/estafettemodel/componenten/definition-of-done) per fase.

## Wat is Help Wanted?

Bestaat nog niet, maar de rationale is duidelijk, elke organisatie die hem nodig heeft kan het onderdeel ontwikkelen volgens NL Design System architectuur.

[Bekijk alle Help Wanted componenten](/componenten/?status=HELP_WANTED) | [Lees het Help Wanted stappenplan](/handboek/component-bijdragen/help-wanted-stappenplan)

## Wat is Community?

Bestaat in de community, op één of meer plekken en voldoet aan de checklist tot en met "Community".

**Tip**: In de Community fase hebben componenten een organisatie prefix (bijvoorbeeld `utrecht-button` of `denhaag-card`). Dit maakt duidelijk wie het component onderhoudt en maakt het makkelijk om verschillende versies naast elkaar te gebruiken. Houd deze prefix, ook als andere organisaties het component hergebruiken - dit voorkomt verwarring en maakt de herkomst traceerbaar.

[Bekijk alle Community componenten](/componenten/?status=COMMUNITY) | [Lees het Community stappenplan](/handboek/component-bijdragen/community-stappenplan)

## Wat is Candidate?

Voorstel voor een Hall of Fame onderdeel, maar input en documentatie worden nog verzameld.

**Tip**: Help mee om te bepalen of de component klaar is voor de Hall of Fame door de Community component te vervangen door de Candidate implementatie en het kernteam te laten weten of er nog iets mist.

[Bekijk alle Candidate componenten](/componenten/?status=CANDIDATE) | [Lees het Candidate stappenplan](/handboek/component-bijdragen/candidate-stappenplan)

## Wat is Hall of Fame?

Is bewezen door gebruik in productie bij ten minste twee verschillende organisaties. Het onderdeel is daarmee in gebruik getest, zowel door gebruikers van het design system als door eindgebruikers. Het onderdeel heeft een toegankelijkheidsaudit succesvol doorlopen. Updates worden vanaf nu voorzien van duidelijke changelogs en semantische versies die breaking changes goed communiceren.

[Bekijk alle Hall of Fame componenten](/componenten/?status=HALL_OF_FAME) | [Lees het Hall of Fame stappenplan](/handboek/component-bijdragen/hall-of-fame-stappenplan)
