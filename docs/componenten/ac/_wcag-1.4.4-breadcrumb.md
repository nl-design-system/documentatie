<!-- @license CC0-1.0 -->

De gebruiker moet tekst twee keer (200%) kunnen vergroten. Het gaat hierbij alleen om het vergroten van tekst en niet om bijvoorbeeld afbeeldingen of de layout.
Alle functies moeten werken en zichtbaar zijn. Alle tekst moet leesbaar zijn. Er mag geen inhoud buiten beeld vallen, verborgen zijn of maar gedeeltelijk zichtbaar zijn.

Definieer in de CSS een wijze om lange woorden af te breken en te laten doorlopen op de volgende regel. Gebruik hiervoor bijvoorbeeld `word-break: break-word; hyphens: auto;` in combinatie met `text-wrap-style: pretty` of `text-wrap-style: balance`. Zo ontstaat er geen horizontale scrollbar en wordt tekst niet onleesbaar.

Een broodkruimelpad mag van vorm veranderen bij het vergroten of aanpassen van tekst, of bij inzoomen, als het broodkruimelpad door het doorlopen op een volgende of meerdere regels teveel ruimte in beslag neemt.

NL Design System richtlijnen:

- [Let op voorkeursinstellingen voor typografie](/richtlijnen/stijl/typografie/voorkeur)
- [Zorg ervoor dat letters groot genoeg zijn](/richtlijnen/stijl/typografie/lettergrootte)
