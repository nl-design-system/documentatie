<!-- @license CC0-1.0 -->

Tekst kan op een aantal manieren aangepast worden, door mensen voor wie dat prettig is.

Alle tekst moet leesbaar blijven. Er mag geen inhoud buiten beeld vallen, onbereikbaar of verborgen zijn of maar gedeeltelijk zichtbaar zijn.

Definieer in de CSS een wijze om lange woorden af te breken en te laten doorlopen op de volgende regel. Gebruik hiervoor bijvoorbeeld `word-break: break-word; hyphens: auto;` in combinatie met `text-wrap-style: pretty` of `text-wrap-style: balance`. Zo ontstaat er geen horizontale scrollbar en wordt tekst niet onleesbaar.

Een broodkruimelpad mag van vorm veranderen bij het vergroten of aanpassen van tekst, of bij inzoomen, als het broodkruimelpad door het doorlopen op een volgende of meerdere regels teveel ruimte in beslag neemt.

Het gaat om:

- De ruimte tussen tekstregels kan relatief groot ingesteld worden, zodat de ruimte tussen tekstregels anderhalf keer groter is dan de hoogte van een tekstregel zelf.
- De ruimte tussen alinea's kan ingesteld worden op minimaal de twee keer de hoogte van een tekstregel.
- De ruimte tussen letters kan 12% groter worden ingesteld dan normaal.
- De ruimte tussen woorden kan 16% groter worden ingesteld dan normaal.

Gebruikers kunnen dit instellen vanuit hun browser. Het is niet nodig om hier buttons voor te maken in de website zelf.
