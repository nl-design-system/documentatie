<!-- @license CC0-1.0 -->

De gebruiker moet de webpagina bij een schermgrootte van 1280 bij 124 pixels tot 400% kunnen vergroten in de browser. Het gaat hierbij om alle elementen van een webpagina.

Alle functies moeten werken en zichtbaar zijn. Alle tekst moet leesbaar zijn.

Er mag geen inhoud buiten beeld vallen, onbereikbaar of verborgen zijn of gedeeltelijk verborgen worden door andere inhoud wanneer de gebruiker 400% inzoomt of op een buitengewoon klein scherm werkt (320 bij 256 CSS).

Definieer in de CSS een wijze om lange woorden af te breken en te laten doorlopen op de volgende regel. Gebruik hiervoor bijvoorbeeld `word-break: break-word; hyphens: auto;` in combinatie met `text-wrap-style: pretty` of `text-wrap-style: balance`. Zo ontstaat er geen horizontale scrollbar en wordt tekst niet onleesbaar.

Een broodkruimelpad mag van vorm veranderen bij het vergroten of aanpassen van tekst, of bij inzoomen, als het broodkruimelpad door het doorlopen op een volgende of meerdere regels teveel ruimte in beslag neemt.
