<!-- @license CC0-1.0 -->

Componenten of functionaliteiten die op meerdere pagina's voorkomen en die gebruik maken van icons, maken overal gebruik van dezelfde icons.

Dit is belangrijk om snel te navigeren en snel belangrijke functionaliteiten terug te kunnen vinden, zeker voor gebruikers met bijvoorbeeld een cognitieve beperking.

Denk aan:

- Zoekfuncties die consistent gebruik maken van een vergrootglas icon.
- Waarschuwingen die consistent gebruik maken van een uitroepteken icon.
- Informatie-opties, zoals bij mogelijk moeilijke termen, die consistent gebruik maken van een vraagteken icon.
- De optie om vooruit of achteruit te gaan in een proces, die consistent gebruik maakt van pijl-icons.
- De optie om een dialoogvenster te sluiten, maakt overal gebruik van een kruisje.
- Bij een goed ingevuld formulierveld staat overal een vinkje.

Gerelateerde NL Design System richtlijnen:

- [Richtlijnen voor iconen](/richtlijnen/stijl/iconen/)
