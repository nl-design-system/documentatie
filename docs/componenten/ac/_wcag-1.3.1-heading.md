In HTML zijn de juiste elementen voor koppen `h1` tot en met `h6`.

Voor screenreadergebruikers is een goede koppenstructuur een belangrijk navigatiemiddel. Gebruik daarom een heading-element van het juiste niveau met een tekst die de content van de sectie eronder beschrijft. Op die manier ontstaat een duidelijke inhoudsopgave wanneer een gebruiker met hulpsoftware een koppenlijst opvraagt.

Wil je tekst alleen maar vormgeven, bijvoorbeeld groter maken? Gebruik dan CSS in combinatie met bijvoorbeeld een `span`- of een `p`-element, geen heading-element.

Sla geen kopniveaus over, dus bijvoorbeeld een `h3` na een `h1`. Screenreadergebruikers kunnen dan het idee krijgen dat ze informatie missen.

Let erop dat je per pagina 1 `h1` gebruikt en dat deze aan het begin van de `main`-content staat. Door niet meer dan 1 `h1` te gebruiken, kan een screenreadergebruiker makkelijk naar het begin van de unieke content springen.

NL Design System richtlijnen:

- [Gebruik betekenisvolle opmaak voor tekst, Kopjes](/richtlijnen/stijl/typografie/opmaak/#kopjes)
- [Gebruik ruimte om relaties te creÃ«ren tussen elementen, Relaties binnen typografie](/richtlijnen/stijl/ruimte/relaties#relaties-binnen-typografie)
