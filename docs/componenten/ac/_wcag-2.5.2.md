<!-- @license CC0-1.0 -->

Als de gebruiker een interactief element indrukt met een aanwijzer zoals een muis of vinger, is er de mogelijkheid om de actie te voorkomen of ongedaan te maken.

Gebruik hiervoor het `click`-event. Dit is een apparaatonafhankelijke methode. Zo activeert de actie niet als de bezoeker de aanwijzer indrukt, maar pas als de bezoeker de aanwijzer weer loslaat. De bezoeker kan de aanwijzer nog verplaatsen naar buiten het element om de actie weer ongedaan te maken.

Voor knoppen waarbij het essentieel is dat ze activeren bij het indrukken (`keydown`) geldt een uitzondering. Dit geldt bijvoorbeeld voor knoppen in een [schermtoetsenbord](https://en.wikipedia.org/wiki/Virtual_keyboard) en pianotoetsen.
