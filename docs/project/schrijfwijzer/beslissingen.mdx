---
title: Beslissingen voor schrijfwijze
hide_title: true
sidebar_label: Beslissingen voor schrijfwijze
sidebar_position: 7
pagination_label: Beslissingen voor schrijfwijze
description: Beslissingen voor de schrijfwijze binnen het project NL Design System.
keywords:
  - kernteam
---

import { Paragraph } from "@utrecht/component-library-react/dist/css-module";

{/* @license CC0-1.0 */}

# Beslissingen voor schrijfwijze

<Paragraph lead>
  Wanneer we keuze maken voor de schrijfwijze van een term, dan willen we die vastleggen zodat de teksten consistent en
  begrijpelijk zijn.
</Paragraph>

## Veelgebruikte termen

Schrijfwijze van woorden in het project:

- Het is NL Design System. Dus niet "NLDS", "NL Design" of "NL Design Systems".
- "NL Design System Community" met hoofdletters, en "de Community" met hoofdletters wanneer de NL Design System Community bedoeld wordt.
- "Heartbeat", "Developer Open Hour" en "Design Open Hour".
- "kernteam" met kleiner letters.

Gebruik geen afkortingen, zodat mensen die nieuw zijn in de community afgeschrikt worden door afkortingen die ze niet begrijpen:

- Altijd voluit 'NL Design System' in plaats van 'NLDS'. Ook niet in publieke chatkanalen.
- Altijd Developer Open Hour of Design Open Hour, niet "DOH".
- Altijd "Rijkshuisstijl Community", niet RHS.
- "MijnServices" aan elkaar geschreven in [PascalCase](https://en.wikipedia.org/wiki/Camel_case), niet "Mijn services".

Schrijf Engelstalige termen die eigennamen zijn met hoofdletters volgens [Title case](https://en.wikipedia.org/wiki/Title_case):

- Altijd 'Help Wanted' en 'Hall of Fame' in plaats van 'Help wanted' en 'Hall of fame'.
- Altijd 'GitHub' in plaats van 'Github'.
- Altijd 'GitHub Discussion' in plaats van 'discussion' of 'Discussion'.

Schrijf ingeburgerde termen met kleine letters:

- Altijd 'design tokens' in plaats van 'Design Tokens'.
- Altijd 'backlog' in plaats van 'Backlog'.

## Lidwoorden

- Altijd 'de component' in plaats van 'het component'.
- Altijd ‘de blog’ in plaats van ‘het blog’.
- Altijd ‘het webinar’.
- Altijd 'de Design Open Hour' in plaats van 'het Design Open Hour'. Geldt ook voor 'Developer Open Hour'.
- Altijd ‘de gemeente’. Als we een gemeente noemen, dan doen we dit altijd met ‘de’ erbij: “de gemeente Amsterdam”. Het woord ‘gemeente’ schrijven we met kleine letter.

## Meervouden

- Altijd datums en niet data.
- Altijd ‘gemeenten’ in plaats van ‘gemeentes’.
- Altijd ‘community’s’. We schrijven niet ‘communities’ (Engels meervoud), maar ‘community’s’ (Nederlands meervoud). Net als hobby’s en baby’s.

## Overige

{/* TODO: Wat moeten we hiermee? */}

- Altijd 'screenreadergebruikers' en 'toetsenbordgebruikers' of 'toetsenbord- en screenreadergebruikers'
- Altijd 'toetsenbord, screenreader of stembesturing'.
- Altijd 'link' in plaats van 'hyperlink'.
- Altijd 'Mijn omgeving' in plaats van 'Mijn-omgeving' of 'MijnOmgeving'.
- Altijd 'meerstappenformulier' in plaats van 'meer-stappen-formulier' of 'meer-stappen formulier'.

## Mis je iets?

Ben je op zoek naar een beslissing, maar is die er niet? Overleg dan met [het kernteam](../kernteam.mdx) en maak een Pull Request om de beslissing hier vast te leggen.
