---
title: Nederlands
hide_title: true
sidebar_label: Nederlands
sidebar_position: 5
pagination_label: Nederlands
description: Richtlijnen voor Nederlandstalige communicatie vanuit het project NL Design System.
keywords:
  - kernteam
---

import { Paragraph } from "@utrecht/component-library-react/dist/css-module";

{/* @license CC0-1.0 */}

# Richtlijnen voor Nederlandse teksten

<Paragraph lead>
  De overige richtlijnen gelden voor teksten in alle talen die we gebruiken, zoals Nederlands en Engels. De volgende
  richtlijnen zijn specifiek voor Nederlandse teksten.
</Paragraph>

## Duidelijke taal

Vermijd samengestelde woorden die bij de doelgroep niet gebruikelijk zijn in spreektaal. Dus niet: productspecificaties, wel: specificaties van het product. Dus wel wanneer het gebruikelijk is: acceptatiecriteria, en niet: criteria voor acceptatie.

Gebruik geen “voorzetseluitdrukkingen”:

- “Aan de hand van” kun je vervangen door “door”
- “In verband met” kun je vervangen door “vanwege”
- “Met betrekking tot” kun je vervangen door “over”
- “Op grond van” kun je vervangen door “vanwege”
- “Ten aanzien van” is vervangbaar door “over”
- “Ten opzichte van” is vervangbaar door “tegenover”

## Afkortingen

Vermijd afkortingen in plaats van lopende tekst. Schrijf dit soort afkortingen voluit:

- "in verband met" in plaats van "ivm.".
- "bijvoorbeeld" in plaats van "bijv."
- "enzovoort" in plaats van "enz."
- "etcetera" in plaats van "etc."
- "circa" in plaats van "ca."

## Telefoonnummers

Nederlandse telefoonnummers:

- 070-333 44 44
- 0180-11 11 11
- 06-11 11 11 11

## Getallen schrijven

Gebruik je een getal als telwoord? Dan schrijf je het getal als een cijfer.

Bijvoorbeeld: “Slechts 1 persoon kwam niet opdagen”, en: “Er zijn 3 conferenties in 1 jaar”.

Een getal als cijfer moet geen verwarring oproepen. Daarom schrijf je een getal niet als cijfer in woorden als ’tweemaandelijks’, ‘half uur’ en ‘een derde’.

## Percentages

Gebruik voor percentages % (en niet ‘procent’)

Gebruik je een percentage in een tekst? Gebruik dan het symbool voor procenten (ofwel: %), en schrijf niet ‘procent’ voluit. Zet tussen het cijfer en het percentage geen spatie.

Bijvoorbeeld: 70%.

Euroteken (€)
Gebruik het euroteken (€) in teksten en plaats een spatie na het euroteken. Dus € 10.

Vermijd dus het woord ‘euro’ bij bedragen. Het euroteken verhoogt de herkenbaarheid van bedragen in de tekst en verbetert de scanbaarheid.

## Duizendtallen

Zet een punt voor de laatste 3 cijfers. Gebruik je een getal dat groter is dan duizend, zet dan altijd een punt voor de laatste 3 cijfers.
Bijvoorbeeld: 1.000 of 18.500.

## Citaten

Citaten staan tussen dubbele aanhalingstekens. Een citaat binnen een citaat staat tussen enkele aanhalingstekens. Een citaat als titel staat tussen enkele aanhalingstekens.

Lees meer in de richtlijnen voor content: [Citaten op een webpagina](/richtlijnen/content/citaten/)
