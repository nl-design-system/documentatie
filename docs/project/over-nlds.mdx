---
title: Over NL Design System
hide_title: true
hide_table_of_contents: true
sidebar_label: Over NL Design System
pagination_label: Over NL Design System
description: Wat is NL Design System en hoe werken we?
keywords:
  - NL Design System
---

# Over NL Design System

NL Design System is een community van specialisten van verschillende overheidsorganisaties, gefaciliciteerd door het [kernteam](/project/kernteam).

We verenigen ontwerpers, ontwikkelaars, toegankelijkheidsspecialisten en onderzoekers. Samen werken we aan bouwstenen, zoals componenten, richtlijnen en onderzoek. Die maken we publiek beschikbaar, zodat iedereen ze kan gebruiken.

### Achtergrond en voordelen

Overheidsorganisaties hebben veel overlap in de online diensten die ze bouwen. Die overlap maakt samenwerken logisch. Want als we dezelfde uitdagingen hebben, kunnen we vast ook van elkaar leren in de oplossingen. Van formulieren (eenvoudig of complex) tot zaaksystemen. Van digitale processen tot complexe kaarten. Al dit soort websites en apps willen we toegankelijk, inclusief en gebruiksvriendelijk opleveren.

Dit zijn wat voordelen van samenwerken:

- **Voor specialisten** (zoals front-end, ontwerp): je kunt bestaande bouwstenen met vertrouwen overnemen en/of meewerken aan nieuwe.
- **Voor leveranciers**: je kunt overheidsklanten makkelijker en consistenter bedienen.
- **Voor managers en beslissers**: je teams werken met bouwstenen die ook bij andere overheidsorganisaties worden bewezen.

### Uitgangspunten

Dit vinden we belangrijk in ons werk:

- **Goed onderzocht**: gebruikersonderzoek als basis voor bruikbare richtlijnen, patronen en betere toegankelijkheid.​
- **Publiek beschikbaar**: ​ we maken open source werken makkelijker, waardoor samenwerken mogelijk wordt.​
- **Samen gebouwd**: oplossingen gebouwd en gebruikt door een actieve community.​

## Wie zijn jullie?

### Kernteam en community

We zijn een samenwerking van specialisten vanuit de hele overheid (van gemeenten tot Rijk). Het [kernteam](/project/kernteam) faciliteert deze samenwerking.

Specialisten in de community denken bijvoorbeeld samen na over hoe een Mijn Zaken-systeem het beste kan worden ingericht, hoe tussenruimte in vormgeving het beste kan worden opgelost of hoe je een toegankelijk formulier bouwt. Het kernteam maakt dit soort samenwerking mogelijk, door bijvoorbeeld de generieke architectuur op te zetten, versiebeheer uit te denken en regie te houden op kwaliteit via het [estafettemodel](/meedoen/estafettemodel). Ook helpen we organisaties en hun leveranciers op weg.

### Partners

NL Design System werkt samen met een aantal partners, bijvoorbeeld voor kennisdeling en de organisatie van events:

- [Gebruiker Centraal](https://www.gebruikercentraal.nl/)
- Vereniging Nederlandse Gemeenten (VNG)
- [Digitoegankelijk](https://digitoegankelijk.nl/) en [Digitoegankelijk TOP](https://www.digitaleoverheid.nl/overzicht-van-alle-onderwerpen/digitale-inclusie/digitaal-toegankelijk/digitoegankelijk-toezichts-en-ondersteuningsprogramma/)

Daarnaast hebben we een brede community van overheidsorganisaties en hun leveranciers. Zie [Wie doet er mee?](/project/wie-doet-mee) voor een zo compleet mogelijk overzicht van wie er nu meedoen.

### Verantwoording

NL Design System draagt bij aan de [Werkagenda Waardengedreven Digitaliseren](https://www.digitaleoverheid.nl/werkagenda-waardengedreven-digitaliseren/#Borgen-van-privacy-verantwoord-datagebruik-en-vergroten-ransparantie-over-gegevensverwerking-en-uitwisseling-Overzicht). Het project wordt uitgevoerd door [ICTU](https://ictu.nl/), in opdracht van het ministerie van Binnenlandse Zaken en Koninkrijksrelaties (BZK).
